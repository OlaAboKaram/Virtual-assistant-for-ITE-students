سؤال: مسا الخير يعطيكن العافية 
حابة استفسر عن شغلة
انا عم اشتغل بالفرونت اند 
بس مشكلتي اوقات بحس 
لما اشتغل شي وقع بالحيرة 
مهارة اني فكر فيها  عم اطول كمان
كيف فيني طور مهارة التفكير تصير اسرع 
انا منيح مستواي ك تصميم بالفرونت بس اوصل 
مرحلة منيحة 
ملاحظة بقدر افهم منيحة بسرعة وعندي وقت اتعلم ماعندي مشكلة
جواب: بدها وقت بس على العادة والتطبيق المستمر كلو بيمرق 
  ، مافهمت بالضبط شو المشكلة
بس الفرونت بالذات بيتطلب تجريب كتير ومدة طويلة لتتعرفي عكل الحركات والتوبيكس يلي بتحتاجيها اثناء شغلك وتكتسبي المرونة والسرعة بالشغل ، شي نمر يجبلنا البوست بالعربي ، حاولي تتوسعي بال framework وتمشي ب RoadMap تكون صح
في موقع http://roadmap.sh هاد بساعدك لتمشي بشكل صح وتحددي مسار خاص فيكي تمشي في
وأكيد كل ما اشتغلتي اكتر بتكسبي خبرة أكتر " ، قدمي خوارزميات بحث رح تتعلمي التفكير والصبر... و حكم كثيرة لا يتسع المقام لذكرها ، هي التفاصيل والمشاكل الي بتصير مع المبرمج وبيطول ليتخطاها غالبا بكون سببها ضعف مهارة ال Problem Solving
بشكل مختصر هيي عبارة عن حل مسائل برمجية ما بتقوي الانسان بطريقة التفكير ليصير يكتب
كود سريع
كود مختصر
حل سريع
وبافضل طريقة
طريقها طويل وبدو تعب منيح
بس بعدها بيصفى موضوع تعلم الفريمورك سواء فرونت او باك او شو ماكان ما عاد بيكون بنفس الصعوبة ابدا كونو حتكون قادر تحل ايا مشكلة بتمر معك
المسائل بتنحل على موقع Codeforces
وفي دورة بتنعمل كل سنة بلجامعة بعطلة الربيع غالبا
باختصار ال Ps هيي وحدة من اهم الفروقات بين
المهندس والمبرمج
وهيي مالح تخلي الطالب يرفع خوارزميات ١ ولا خواروميات ٢ ولا شي اجباري بالجامعة
بس شي كتير اساسي لصياغة مهندس مستقبلا
بالتوفيق

ارشادات لتنظيم مشاريع الطلاب في الجامعة :

1. توزيع الطلاب على الفئات:  
   - يتم توزيع الطلاب بالتساوي على الفئات.
   - كل معيد يكون مسؤولاً عن حوالي 3 فئات.
   - الفئات التابعة لنفس المعيد لا تكون متتالية بالضرورة.

2. تشكيل المجموعات:
   - يمكن تشكيل المجموعات من خلال المعارف أو عبر منشورات في مجموعات الدفعة.

3. نصائح للعمل الجماعي:
   - البدء بدمج أجزاء المشروع مبكراً وليس في اللحظات الأخيرة.
   - استخدام أدوات إدارة المشاريع مثل Git وGitlab أو Github.
   - العمل بجد بغض النظر عن أداء بقية أعضاء المجموعة.
   - وضع مواعيد نهائية لكل جزء من المشروع والالتزام بها.
   - التواصل المستمر بين أعضاء المجموعة.
   - إنهاء المشروع قبل الموعد النهائي بوقت كافٍ.
   - التعامل بحزم مع الأعضاء غير الفعالين في المجموعة.

4. ملاحظات عامة:
   - العلامات قد لا تعكس دائماً جودة العمل، لذا يجب التركيز على الاستفادة وتطوير المهارات.
   - اختيار أعضاء المجموعة بعناية للحد من الضغط خلال العمل على المشروع.

سؤال: إذا سمحتو 
بدي أعرف كيف ممكن الواحد يفوت ع سوق العمل..
تقريباً مهاراتي صفر تمام.. بس انا بدي أعرف طريق محدد أمشي عليه و لو كان طويل.. هيك ليوصلني لأشتغل و كذا
لأني ما عم حب الفرع و بعرف حالي اذا اشتغلت او سعيت لهالشي ح اتشجع و حبه
و ممكن اذا سمحتو.. حدا منكن كان مو حابب الفرع و حبه كتير بعدين.. كيف ؟
يعني كيف بقدر لاقي الشغف فيه كيف بقدر ابذل جهد كتير كبير عليه ؟
و شكراً سلفاً
جواب: رجعوني ، رجعيني ، رجعوني.. ، بتلاقي الشغف وقت بترضي بقسمة ربنا و تحاولي تسعي لتفهمي الحكمة من وجودك هون ..
ثاني شي المجال فيو مليون وجهة حرفيا .. فالاحسن ترضي و تبلشي تشوفي وين حابة تتجهي و هالشي بتعرفي من خلال مسيرتك بالجامعة و تعبك ع مشاريعك فيها .. ، بامكانك تتابعي programming advices (محمد ابو هدهود) هي المنصة فيها طريق واضح جدا و مفصل لتعلم اساسيات البرمجة و بعد ما تخلصي هالطريق بامكانك بمدة اقصاها 6 اشهر او سنة تتعلمي اي تخصص بدك ياه باتقان
ان شاء الله اذا مشيتي صح بهالطريق حتحسي بالانجاز و تكفي للاخير ، اول شي بتعلموا الاساسيات بالبرمجة بشكل عام بين برمجة ۱ و مفاهيم ال oop وكل شي اساسيات موجودة ب اي لغة برمجة بس المهم تفهموا الكونسيبت تماما
بعدها بتحددوا البوزيشن يلي بدكون ياه بين back-end او front-end او mobile او غيرو ووقتها لكل بوزيشن في الو فلو بعلمكون كيف تبلشوا وكيف تمشو و و و و وبس يصير عندكون المهارة ب اي بوزيشن بتبلشوا تساوو مشاريع خاصة فيكون ل تقدروا تفوتوا بالمشاريع على سوق العمل وعلى الشركات وقت تقدموا على شركات ، معلش اختي هنن اول ٧ سنين بالهندسة صعبين ، حاسي حالي أنا اللي كاتبة البوست
نفس الكلام اللي بدي قولو ، مهتمة ، هلق أنا رح جاوبك على سؤال عدم حب الفرع : نصيحتي لا تبذلي جهد لأنو لازم تخلصي يلي عليكي ولأنو لازم تاخدي علامة وووو
بذلي جهد و انتي مستمتعة بغض النظر عن بعض الوظايف والمشاريع المعتّة
يعني هيك بلشي بشغلة صغيرة كتير بالوظيفة او المشروع يلي عليكي و من هي الشغلة الصغيرة بلشي خبصي بكلشي بيطلع عبالك عتبريه يوم فري بس لتخبصي بهالقصة والله تلقائياً بيتولد عندك حماس انك تنهي هالقصة بحب مو لأنك لازم تنهيها
و لا مانع أكييييد من فنجان الشاي أو القهوة حسب يلي بتحبيه و اذا كان في قطة بالبيت ياااعين حطيها جنبك والله هي تجربتي الشخصية
ومو ضروري تخلصي الشغلة على أكمل وجه على مهل وشوي وشوي بس تخلصي المشروع او الوظيفة شوفي تزبيطات أو تحسينات ممكن تعمليها
بوقت فراغك فتحي يوتيوب أو أي شي تاني حاولي تشوفي شو مجالات الفرع وفهمي بس مبدأ كل مجال و بعدين تبحري بالمجال يلي حبيتيه وان شاء الله بالتوفيق يارب 
، الشباب والصبايا فوق ماقصرو بس حابب شي زيادة
انو نتائج اللي تعلمتيه و الخرج اللي عميطلع معك
ولما تتوقعي يطلع معك شي ويطلع عنجد قدامك بواجهة الكترونية
فهون بتصيري بتعشقي الفرع وبتحبيه
وكمان لما شغلة ماتزبط وتسعي لألها عدة ايام واسابيع واشهر وبالاخير تعرفي تعمليها نتيجة بحثك و جهد تعبك
لح تفرحي اكتر واكتر وتكملي بهالفرع
وانشالله موفقين ، رجعوووني ، بالله رجعوني ، و الله يا عفراء حكيتي يلي اغلبنا عم نفكر فيه
الله يجزيكي الخير على هالبوست ، ولله انا حاببتو بس هو مو حاببني ، حصلل ، 1-مننقع الشهادة ومنشرب ميتا
2-منفوت على مواقع البحث عن عمل الانديد واللينكدن
3-منشوف سوق العمل شو عم يطلب ومنختار شي منحبو
4-منكرر 3 كمان 3 مرات قبل ما نبلش لأن بس بلشت ممنوع تمل او تغير رأيك
5-احضر كورسات وقوي حالك بالشي يلي اخترتو
6-عمول مشاريع خاصة فيك فيها شي جذاب وبتحتوي كلشي تعلمتو واعرضها اونلاين وضيفا عالبروفايل
7-ضيف يلي تعلمتو على حساب اللينكدن وبلش قدم على شغل
8-عمول مية انترڤيو وفروش بس تعلم تقدم نفسك وتحكي عن مهاراتك
9-قوي علاقاتك وساعد ناس عم تسأل يمكن يشوفك حدا زاتت كومنت بشي بتفهم فيه يعرض عليك مشروع من غامض علمو
10-تعرف على ناس من اختصاصات تانية لأن يلي من نفس اختصاصك مارح يدورو عليك بس يحتاجوك بشغل يعني ممكن رفيقك بالطب او الآداب يحتاجك تعملو ويبسايت او ابلكيشن بس رفيقك يلي بالكلية رح يكون بيعرف مية حدا بيعملو لهيك وسع سوقك لأماكن تانية
وبالأخير لا تستعجل عالمصاري بنوب كلشي وانت عم تدرس اشتغل على حالك حتا لو بالقليل واذا بحاجة شغل كمصروف لطالب جامعي في عطول قصص اونلاين تشتغل فيها تسد مصروفك متل موقع الUsertesting الدارج هلا وغيرو يلي كان دارج قبل هيك
بالتوفيق

سؤال: السلام عليكم 
  فيه شركات منيحة بتدرب طلاب؟؟ و عادي العالم تتأخر شي سنتين بعد التخرج لحتى تدور على شغل ؟ و شكراً إلكم
جواب: ما بنصحك تفوتي فرصة تدريب لان الشركات يلي عنا اغلبها التدريب عندا متل التوظيف بس ببلاش او براتب لا يذكر يعني
مجالات الشغل الموجودة بالبلد معظمها برمجة
فبلشي بمجال بتحبيه وشوفي كورسات وطبقي شي مشروع بيلي تعلمتيه ودوري تفرص عمل
زبطتي سيفيتك وكساب اللينكد ان لان هنن واجهة شغلك ومجرد ما لاقيتي شغل لاول مرة ولو ما كانت فرصة ممتازة فهي بتكون باب لفرص احسن بالمستقبل ، الله يوفقك وييسرلك أمورك

نظرة شاملة عن مجال تصميم واجهة المستخدم
1. تعريف وتمييز UI/UX:
   - UI (واجهة المستخدم): يتعلق بالجانب المرئي والتفاعلي للتطبيق أو الموقع، ويشمل الأزرار، الألوان، الخطوط، والتخطيط العام.
   - UX (تجربة المستخدم): يركز على الجانب الوظيفي وسهولة الاستخدام، ويهتم بكيفية تفاعل المستخدم مع المنتج وشعوره أثناء استخدامه.

2. أهمية UI/UX في تطوير البرمجيات:
   - يعتبر جزءًا أساسيًا من عملية التطوير، يبدأ من مرحلة التخطيط الأولى.
   - يساعد في تحديد متطلبات المشروع بدقة وكشف الثغرات المحتملة مبكرًا.
   - يساهم في تحسين تجربة المستخدم النهائي، مما يزيد من رضا العملاء ونجاح المنتج.

3. مهارات ومتطلبات UI/UX Designer:
   - معرفة عميقة بمبادئ التصميم الجرافيكي، بما في ذلك نظرية الألوان والتايبوغرافي.
   - فهم لعلم النفس وسلوك المستخدم، لتصميم واجهات تلبي احتياجات المستخدمين.
   - إتقان أدوات التصميم مثل Adobe XD, Sketch, أو Figma.
   - القدرة على إجراء أبحاث المستخدم وتحليل البيانات.
   - مهارات في إنشاء النماذج الأولية (Prototyping) واختبار قابلية الاستخدام.

4. عملية تصميم UI/UX:
   - تبدأ بجمع المتطلبات وإجراء أبحاث المستخدم.
   - إنشاء personas وuser journeys لفهم احتياجات المستخدمين.
   - تطوير wireframes ونماذج أولية للتصميم.
   - إجراء اختبارات قابلية الاستخدام وتحسين التصميم بناءً على التغذية الراجعة.

5. أهمية وجود UI/UX Designer في فريق المشروع:
   - يساعد في تحسين جودة المنتج النهائي وزيادة رضا المستخدمين.
   - يسهل التواصل بين فرق التطوير المختلفة (الواجهة الأمامية والخلفية).
   - يساهم في تقليل تكاليف التطوير على المدى الطويل من خلال تحديد المشاكل مبكرًا.

6. التحديات في مجال UI/UX:
   - الحاجة إلى مواكبة التقنيات والاتجاهات المتغيرة باستمرار.
   - التوفيق بين رغبات العملاء واحتياجات المستخدمين الفعلية.
   - صعوبة قياس نجاح التصميم بشكل كمي في بعض الأحيان.

7. مستقبل مجال UI/UX:
   - زيادة الاهتمام بتصميم الواجهات الصوتية (VUI) مع انتشار المساعدين الصوتيين.
   - تطور تقنيات الواقع المعزز (AR) والواقع الافتراضي (VR) وتأثيرها على تصميم الواجهات.
   - زيادة الاعتماد على الذكاء الاصطناعي في تحسين تجربة المستخدم وشخصنة الواجهات.

8. نصائح للمبتدئين في مجال UI/UX:
   - بناء محفظة أعمال قوية تظهر مهاراتك في حل مشاكل التصميم.
   - المشاركة في مجتمعات التصميم والتعلم من المصممين ذوي الخبرة.
   - ممارسة التصميم باستمرار من خلال المشاريع الشخصية أو التطوعية.
   - متابعة أحدث الاتجاهات والتقنيات في مجال UI/UX.

هذا التلخيص الموسع يقدم نظرة أكثر شمولية لمجال UI/UX، مع التركيز على أهميته في تطوير البرمجيات والمهارات اللازمة للنجاح فيه، بالإضافة إلى التحديات المستقبلية والفرص في هذا المجال.

سؤال: حدا عندو علم شو الجامعات الخاصة يلي فيها اختصاص هندسة برمجيات ضمن دمشق وريفها وشو الجامعات يلي بتنصحوا فيها أكتر
جواب: ال SPU فيها اكثر من 4 اختصاصات ضمن مجال ال IT
وال AIU فيها 3 اختصاصات مثل جامعة دمشق
(ك نصيحة ال AIU كون نظام التعليم فيها English وإعطاء أفضل من ال SPU).

سؤال: سؤال يخطر لي
أي اختصاص افضل وليش يعني شو ميزات وسيئات كل واحد؟
جواب: مهتمة ... ، برمحيات زميل
جايك من ٢٠٢٩ ، هي قبل تسليم المشروع!! والا بعد ؟! ، برأيي لا بقى يخطرلك ودروس احسلك ، كأنك مستعجل زيادة؟
خلينا نخلص من السنة التانية بعدين منحكي ، بالشكل العام مافي اختصاص احسن من التاني
حسب شخصيتك لازم تختار
بالشكل الخاص فأفضل شي حسب اهتمام الجامعة
برمجيات
ذكاء
شبكات
النقطة المهمة انو اي اختصاص بيتطلب دراسة عطول ومتابعة
والدراس بالجامعة فقط سنتين
فالواحد بيختار الشكل العام بكل تأكيد ، هاد ما اسمو سؤال
هي معضلة وفي وجهات نظر وفي اختلافات وفي نظريات قديمة الازل وهيك رح تفتح علينا بواب ونقاشات واخر شي خايف حدا يضحك عليك وتبطل تفوت برمجيات
وطبعا احنا منفوت برمجيات لانو ورثناها من اجدادنا وما منعرف ليش ، مافي اختصاص افضل من اختصاص
في انت بأنو اختصاص رح تكون افضل
يعني بكل بساطة انت وين بتلاقي حالك بتأبدع اكتر و عندك معرفة بمجالاتو اكتر و مهاراتك بتتناسب مع متطلبات الاختصاص ، Ah shit here we go again
ادخل الاختصاص اللي بتحبو وبس ، مين بجيب مصاري اكتر ؟ ، رجعوني اذا ترفعت ، أي شي غير الشبكات ، اذا حدا حكى عن الذكاء كيف لازم ينمشى بمسارو رجعوني ، باختصار يلي بتبدع وبتنجح فيه هو الافضل ، الميزات:
البرمجيات: مصاري شغل كادر قوي مصادر مطلوب رواق
الذكاء: الصنعي ، افضل شي الشبكات بتتخرج ع بكير وبتخلص وبتشتغل متلك متل كل العالم ، برمهبديات ، هلأ كلو حيكي انو مافي اختصاص أحسن من التاني بس كلو بيعرف أنو الذكاء عم الكل ف هي من المستقبل جاي احكيلك هالشي
أي وبقولوا في شي اسمو برمجيات بس ما مالك مصلحة ، الاختصاص كله متل بعض من حيث الصعوبة يعني لا حدا يقول رح أفوت هاد الاختصاص لأنه سهل أو التعب فيه أقل بصراحة كل اختصاص و إله تعبه يعني إنت لازم تحدد هاد الشي بصراحة الذكاء متعب لدرجة بشغلة إنه هاد الاختصاص بحر و نحن عم ناخد بالجامعة نقطة من هالبحر و فرصه قليلة هون و منيحة خارج البلد و عم يتطور بسرعة رهيبة بالبلد اللي شغال أكتر شي ال developers سواء فرونت أو باك أو موبايل الذكاء فرصه قليلة بس بتلاقي الشبكات كمان صعبة و بدها شغل و البرمجيات نفس الشي بظن فيه ملف بيحتوي شرح كامل عن الاختصاصات بتقدر تشوفه ، كل واحد بيفوت الي ناقصو
ولا عزاء لجماعة الذكاء ، الذكاء طبعا ، كلن سيئين و رح يصير معك ديسك بالاخير ، برمجيات عم الكل ، (AI) هو مجال يهتم بتطوير أنظمة ذكية قادرة على أداء مهام تتطلب فهم الذكاء البشري. يشمل ذلك التعلم الآلي، ومعالجة اللغة الطبيعية، والرؤية الحاسوبية، والتخطيط، والتفكير الذكي.
لدراسة الذكاء الصناعي، يفضل تكوين فهم قوي في الرياضيات، وخاصة الجبر والإحصاء، بالإضافة إلى مهارات برمجية. يمكن دراسة الذكاء الصناعي على مستويات مختلفة، بدءًا من الدرجة الجامعية إلى مراحل أعلى من الدراسة العليا.
اللغات البرمجية المستخدمة في الذكاء الصناعي تشمل Python وJava وC++، حيث تُستخدم Python بشكل واسع في تطبيقات الذكاء الصناعي بسبب سهولة الاستخدام والمجتمع القوي الذي يدعمه.
تطبيقاته:
معالجة اللغة الطبيعية (NLP): تحليل وفهم اللغة البشرية، مثل ترجمة اللغات، واستخراج المعلومات من النصوص.
التعلم الآلي (Machine Learning): تطوير نماذج تستطيع التعلم من البيانات واتخاذ قرارات بشكل ذاتي.
رؤية الحاسوب (Computer Vision): تمكين الأنظمة من تحليل وفهم الصور والفيديوهات.
الروبوتات الذكية: تصميم روبوتات قادرة على التفاعل مع البيئة واتخاذ قرارات ذكية.
نظم التحكم الذكي: تطبيقات في الصناعة لتحسين أداء الأنظمة وتحسين الإنتاج.
تحليل البيانات الكبيرة (Big Data Analytics): استخدام الذكاء الصناعي لاستخدام وتحليل كميات كبيرة من البيانات.
تطبيقات الصحة: تشمل تشخيص الأمراض، وتوفير أنظمة دعم لاتخاذ القرارات الطبية.
التحليل المالي: استخدام الذكاء الصناعي في التنبؤ بالأسواق المالية وتحليل البيانات المالية

سؤال: مرحبا 
وين ممكن لاقي بوستات فيا شرح كامل عن الاختصاصات 
و مواد الرابعة المشتركة كمان
جواب: شوية نصائح للمشاريع:
● مشروع الكومبايلر فصل أول يُفضل تهتمو في كتير منيح لأنو حتكملو في بالفصل التاني ومافي وقت لأي تعديل باللي شتغلتو بالفصل الأول لانو الوقت بالنسبة للمشروع بالفصل التاني كتير ضيق + الغروب كلو لازم يكون متعاون وبيسعى لحل أي مشكلة لأنو أي تاخير في حيصير ضغط كبير عالغروب وبجوز ما تلحقو كل المتطلبات تبعو لانو نوعاً ما متطلباتو مجالها مفتوح وكل ما اشتغلتو وعالجتو حالات أكتر كل ما قابلتو أحسن+ كل فكرة بتاخدوا بالعملي لازم بنفس اليوم واليوم التاني تطبقو الفكرة او أقل شي تفهموا لانو بتصير روتينية + سهل ان شاء الله المهم يكون في تعاون بين كل التيم.
بس حبيت نوه على شوية سلبيات ممكن تصير معكن لأنو هاد المشروع بدو تركيز منيح والتزام بس سهل ما بخوف ان شاء الله.
● مشروع 2 لح ياخد وقت أقل من الكومبايلر وكمان بدو يكون الكل متعاون لتوصلو لهدفكن وبدون مشاكل + لا يُفضل تفكرو بأنو تكون فكرة مشروع 2 نفسها فكرة مشروع التخرج + يُفضل تطبقو بشكل نظامي كل شي أخدتو بالفصل الأول بالهندسة 1 لأنو فرصتكن لتدربو أكتر على مفاهيم الهندسة 1 + اصحكن تبينو للجنة أنو في مشاكل بالكروب ولو كان في لأنو بينضرب كل شغلكن.
البرامج يلي بتحتاجوها:
1. Visual paradigm (هندسات-فصل أول/تاني)
لح ارفع يلي عندي وعدل البوست بس ارفعو لأنو النسخة مجانية ل 30 يو بس ويلي عندي مكركة بس اقدم شوي وما بتأثر بالشغل.
2. Oracle (قواعد معطيات متقدمة-فصل أول)
3. Matlab (ملتيميديا-فصل أول)
عندي يا يلي بحب ياخدو، مابينرفع لأنو حجمو كبير.
4.VM (Ubuntu) (نظم تشغيل-فصل أول)
▢ بالنسبة لسوق العمل أنا مع أنو الشخص يشتغل من بالرابعة و يمكّن المعلومات يلي بيعرفها عن طريق الشغل بالسوق + يُفضل وقت تقابلو شركة تحكو عن وضعكن بشكل كامل وأنو لسا طلاب ليراعوكن بالإجازات و الدوام و أغلب الشركات بتتقبل هاد الشي + إياكن تدربو أو تشتغلو ببلاش بحجة (لساك طالب) لأنو بالنهاية الشغل يلي عم تدربو في أغلبو رايح للشركة + بحال صار ضغط ببين الجامعة والشغل فضلو الجامعة أكيد + اذا لقيتو مستواكن ماعم يتطور بالشركة بتدورو على غيرها فوراً.
وبالنهاية كشخص مختص هندسة برمجيات تأسيس مسارو المهني ببلش من مطور فهيك بتستغلو الوقت بتطوير حالكن قبل التخرج. ، وبدي بوستات شرح عن مواد الثانية لو سمحتو ، الفصل التاني
1. هندسة برمجيات 2 نفس الحكي لهندسة برمجيات 1 تماماً كونو نفس الدكتور و الستايل بالنسبة لكل شي.
2. نظم الوسائط المتعددة مادة بتحكي عن الملتي ميديا وخوارزميات ضغط الصور و الفيديوهات كتير حلوة
بالنسبة للنظري حضورها عادي في عالم بتفهم وبتضل مركزة وعالم لا بس بدا تركيز لانو بتنعس و سهلة بتنفهم من السلايدات و النت.
بالنسبة للعملي عادي تطبيق تعليمات على الماتلاب.
بس المشروع حيكون على لغة برمجة مو عالماتلاب.
الفحص فيها سهل و أغلبو دورات.
3. البرمجة التفرعية بتحكي عن تنفيذ العمليات الكبيرة بشكل تفرعي على اكتر من جهاز.
بالنسبة للنظري حضورها عادي وبتنفهم بدون حضور سهلة نشالله.
بالنسبة للعملي حضورها كتير مهم وبعرفو تشتغلو المشروع اذا فهمتو العملي منيح وفي فيديوهات للأستاذ روان كتير مفيدين وبيشرحو المادة.
أسئلة الفحص سهلة كتير بوقتنا ودورات، وهلا صارت أتمتة مابعرف شو ترتيبها حالياً بس سهلة المادة بشكل عام وبتترفع.
4. تسويق بلاها ،.. ، في هاد البوست من سنتين للرابعة برمجيات
اختصاص_برمجيات
مساء الخير جميعاً.. ان شاء الله تكونو بخير...
كونو في ضياع وتشتت من بعض طلاب التالتة يلي نجحوا على الرابعة و صار في تساؤولات كتير كونو سنة تخصص حبيت فيد وشارك كل المعلومات يلي بعرفها و ببالي..
لح احكي اول شي عن المواد وشو هي بشكل عام و النظري والعملي تبعها وكيفية دراستها وشوية نصائح بالاخير وشوي عن سوق العمل... واذا في تساؤولات تانية طرحوها بالتعليقات منتناقش فيها...
#برمجيات
مابدها أي تحضير مُسبق بكفي تطوروا حالكن برمجياً...
و الشي الجديد بتتعلمو بقلب السنة...
▢ الفصل الأول
1. هندسة برمجيات 1 هي من أهم المواد ومادة مفتاحية للاختصاص بتحكي عن دورة حياة المشروع وشو انواع البروسيس يلي ممكن يتّبعها المشروع وشو يعني تحليل وتصميم للنظام وكيف نحضّر للمشروع تبعنا و نفصفص كل المتطلبات تبعو و كيف منفذو.
بالنسبة للنظري ضروري كتير حضورها من أول محاضرة لأخر محاضرة لأنو الحكي يلي بيحكي الدكتور و الأمثلة يلي بيطرحها بتكفي لتفهمو فكرة معينة عم يحكيها.
بالنسبة للعملي كمان كتير ضروري تنحضر وتطبقو ف

سؤال: مرحبا .. يعطيكن العافية جميعا
زكاتكن حابة اخد استشارة بموضوع الاختصاص ضايعة بين البرمجيات والشبكات ..
هو انا حابة ادخل برمجيات بس المشكلة مستوايي ضعيف بالبرمجة خصوصي لما عم شوف في ناس بعمري ماشاء الله كتير ماشية في منيح وحاسة حالي تأخرت اني بلش من الاول واتدرب ع المسائل من الاول
لهيك عم فكر بالشبكات بس ما حدا عم ينصحيني فيها .. 
ياريت يلي عندو نصيحة يقولها 
وشكرا جميعا ...
جواب: عقكرة ما راح عليكم شي .. ومانو سبب وضعك البرمجي .. اختصاص هندسة البرمجيات تفكير ومنطق .. أي حدا قادر يتعلم لغاات وأدوات وغيره .. بس الاختصاص بعلمك كيف تطوري وتأسسي حالك
اذا رغبتك هندسة البرمجيات توكلي على الله .. استفادي قدر الامكان من المشاريع واشتغلي فيهم حتى لو كنتي متأخرة عن غروبك .. المهم توصلي لنتائج.
وحتى فرص العمل كتيرة في حال اخترتي المجال اللي بدك تمشي فيه
كل التوفيق يارب ، هلق بداية أكبر غلط بتاخديه انو تقرري اختصاصك بناء ع المواد فوتي المجال يلي انتي عندك رغبة فيه وحابة تشتغلي وتأسسي حالك ضمنو ومع الاسف تصورك عن قسم الشبكات ضمن كليتنا خاطئ لأنو عندك مشاريع عملي ومواد لازم يكون فيهن عندك أساس منيح وخصوصي جافا

سؤال: مرحبا جميعا
ممكن تحكولنا شو ممكن الواحد يعمل بعد التخرج خصوصا اختصاص هندسة البرمجيات 
من ناحية #الماستر بالافتراضية شو الاختصاصات المتوفرة والمناسبة النا وشو الشروط لنقدم وايمت فينا نسجل وبفيدنا الماستر كتير لقدام ولا الواحد يطور حالو بالشغل افضل؟او خيار المنح؟
ومن ناحية #السفر كيف ممكن الواحد يشتغل عحالو ليسافر خلال سنة مثلا شو المجالات المطلوبة وشو البلدان يلي بتساعد بهالشي ومن ناحية اللغة وكلشي شلون لازم يجهز حالو الواحد لهالخطوة
ماعندي معرفة بهالامور ابدا ولا عندي معارف برا البلد 
 ياريت اي حدا عندو معلومة بتخص السفر او الماستر يفيدنا او اي نصيحة للخريجين الجدد وشكرا الكن 
ارفعولنا البوست للكل يستفاد وتاغوا لاي حدا بفيدنا بهالموضوع  بليز
جواب: ++
اذا سفر
منحة رومانيا افضل شي وارخص شي
بعد ما توصل رومانيا بتروح عكراجات نمسا بتركب كراجات نمسا وبتنزل عند مفرق مستر فلوريان
ومن هنيك بتركب المانيا دوار شمالي والحمد لله عسلامة ، ماستر الافتراضية ضياعة وقت خصوصي اختصاص المعلوماتية

سؤال: مرحبا كيفكن 
 ممكن حدا يحكيلنا عن اختصاص الذكاء و شو ممكن نعمل كورسات قبل ما يبلش الفصل + شو عندكن نصائح بشكل عام
جواب: اختيار موفق
كورس هشام عاصم بيشرح نفس اندرو بشكل مكثف
ومبلش من الاساسيات
وبتوقع فترة منيحة لينشاف وتفوتي بالجو قبل بداية السنة ، لازم تتقوي بالبايثون كونه فيه مادة اسمها الشبكات العصبونية رح تتعاملي معها عن طريق البايثون
الفصل الأول مواده سهلة
عندك هندسة البرمجيات هي المادة مو بحاجة تتعلميها من هلأ سهلة و حلوة
الشبكات العصبونية هي بدها كورس مشان تفهميها حلوة و بتفيدك لبعدين بالمواد و المشاريع و رح تكون جديدة عليكِ
نظم التشغيل كمان مو بحاجة تتعلميها هلأ
كومبايلر هي المادة مشروعها برمجة لغة معينة فيكِ تعمليه باللغة اللي بدك إياها و فيه مادة خامسة نسيتها
بالفصل التاني
المشروع 2 عبارة عن تطبيق بيحوي فكرة من الذكاء و فيه ال VR هي بدها يونيتي و فيزياء و نظم قواعد المعرفة بدها بايثون و بتفهميها بوقتها و ملتيميديا هي المادة مشان نعرف كيف نتعامل مع الصور و الصوت و نضغطهم و هالقصص و التفرعية هي كمان بعدين مو بحاجة تتعلميها هلأ حاولت أذكرلك كل شي بتذكره و شو هي الأساسيّات اللي لازم تركزي عليها و بالتوفيق ، بكفي تتعلم بايثون واساسيات ال ML
وبعدين اول بأول بتمشي بالمواد
اما اذا حابب تتعلم شي برات الكلية بلش بمسار data since او data analysis عكورسيرا 

هذا النص يتناول موضوع اختيار التخصص الجامعي، وخاصة تخصص الشبكات. ملخص للنقاط الرئيسية والنصائح المقدمة:

1. أهمية اختيار التخصص المحبب:
   - معظم الردود تؤكد على أهمية اختيار التخصص الذي تحبه الطالبة.
   - يشجعون على عدم التأثر بآراء الآخرين في اتخاذ القرار.

2. مزايا تخصص الشبكات:
   - مجال واسع ومتنوع يشمل Cloud Computing, Security, DevOps, وSystem Administration.
   - فرص عمل جيدة، خاصة في الخارج (مثل ألمانيا).
   - يتضمن برمجة، لكن بشكل مختلف عن تخصصات التطوير.

3. نصائح عامة:
   - الاستخارة والتوكل على الله في اتخاذ القرار.
   - عدم التردد أو تغيير الرأي في اللحظة الأخيرة.
   - أهمية الاجتهاد والتعلم المستمر في أي تخصص يتم اختياره.

4. التعامل مع المخاوف:
   - عدم القلق من ضعف الأساس في البرمجة، حيث يمكن تطوير المهارات مع الوقت.
   - التأكيد على أن جميع التخصصات في الجامعة لها قيمتها.

5. فرص ما بعد التخرج:
   - إمكانية العمل في مجالات متنوعة ضمن تخصص الشبكات.
   - فرص جيدة للعمل في الخارج، خاصة مع وجود خطط للسفر.

6. نصائح إضافية:
   - الاستفادة من تجارب الآخرين الذين درسوا هذا التخصص.
   - عدم جعل آراء الأصدقاء تؤثر سلباً على القرار الشخصي.
   - التركيز على الإبداع والتميز في المجال المختار.

الخلاصة العامة هي تشجيع الطالبة على اختيار تخصص الشبكات إذا كانت تحبه، مع التأكيد على أهمية الاجتهاد والتعلم المستمر لتحقيق النجاح في أي مجال يتم اختياره.

سؤال: يعطيكن العافية 
ممكن تحكولنا عن مواد الفصل الاول السنة الرابعة ب اختصاص الشبكات 
كيف بندرسها واذا في كورسات بتهمنا بالمواد متل نظم التشغيل 
والله يجزيكن الخير يارب ..
جواب:  انتوا بتوظفوا افكار شبكات عالبرمجة بهالمادة
و نصيحة لترفعوا النظري لازم عملي عالي فاتعبوا حالكن بترتاحوا بالنظري
و نسيت قول انو بتاخدوا Java spring بالعملي و برجع بعمللكن بوست تاني للمراجع و بيئة العمل ممكن net beans و ممكن Intellij اول محاضرة بزبطولكن البيئة
و النظري اتمتة بيجي دورات بس مو كل شي و بغير بالاسئلة بس نحنا جامعين الاسئلة و انشالله بكون
عندكم فكرة شو يعني بغير بالسؤال
‐-----------------------------
#فصل_تاني:
هون بقى اللي عم يلعب و يتسلى بدو ياكلها
المواد كلها اختصاص و كلو مهم و كلو بدو شغل و ما في مجال للاستهتار
1.البروتوكولات: كنظري بتشبه مادة اساسيات شبكات بالسنة التالتة و حتتعرفوا فيها بروتوكولات الاتصالات الشبكية و شغلات نظري بحت كمان بدها حفظ مع فهم عملولكن مراجعة سريعة لاول محاضرتين شبكات مشان ما تتشرشحوا بالنظري
العملي تبعها بتعطيها المهندسة صفاء كيوان كتير مهم الحضور هلا عوقتنا سألتنا بتحبوا نزللكن كل الوظايف مع بعض و لا كل محاضرة او تنتين وظيفة عن الفكرة اللي اخدناها و هيك بتتوزع العلامات عكل الوظايف فنحنا اخترنا انو كل محاضرة وظيفة
المادة كعملي بدها متابعة اول بأول بس ما بتخوف بالعكس احلى مادة بيئة العمل حتكون VMWARE بتنصبوا عليه لينوكس بس توزيعة Ubuntu هيك بتفضل الانسة و بقلب اللينوكس رح تحملوا تطبيق wireshark
هاد برنامج بحلل الشبكة يعني بتتفرجوا على كل شاردة و واردة بتصير عالشبكة يعني ال packets و هيك قصص
طبعا ممكن تطلب منكن تخلقوا مشكلة بالاتصال الشبكي و تحددوا شو عم يصير من خلال البرنامج هي بهمها انو اذا سألتك عسطر بقلب البرنامج هاد شو معناتو تكون فهمان شو عم يصير
و برضو حبابة الانسة و هاد احلى شي باختصاص الشبكات كل المعيدين اكابر و بساعدوا و بفهموا
2.نظم تشغيل2: هي المادة السلالة
لا بمزح
بتعطيها كمان المهندسة يسرى القادري و هون رح تتوسعوا بنظام لينوكس اكتر و اكتر يعني حتاخدوا مفاهيم اوسع و حتبرمجوا اكتر على سبيل المثال اخدنا فكرة توزيع الحمل على سيرفرات و طلبت مننا نبرمج هالشي كمشروع
تنذكر و ما تنعاد كان اصعب من مشروع لغات البرمجة
بس لحتى ريحكن شو ما كنتوا شاغلين لو بلا تنفيذ ناقشوها الانسة ما بتضرب حدا و طالما حست في فهم بتعطي علامات يعني هي بتصعب الطلبات بس المقابلة سهلة كتير
بيئة العمل نفسها تبع نظم1
و هي المادة اللي بيفهمها في الها شغل و فرص عمل بالبلد و برا البلد يعني قصدي متل system admin
3.تسويق : لا تحضروا و بلاها
متل الاقتصاد هي المادة بس ما الها عملي هي نظري 100 علامة و دورات كمان
4.برمجة تفرعية: بتسامحوني اذا ما حكيت عن المادة؟ حملتها
ما بحبها و ما بفهم فيها ابدا بس مو ترتعبوا لا اقروا البوستات اللي نزلوها هون رفقاتنا بالذكاء و البرمجيات شرحوا عنها .. يعني انا اللي فارشة فيها هي عسلامتها
( قال اللي بيعرف يعرف و اللي ما بيعرف ...)
5.مشروع2 : اسهل من مشروع1 بكتير
اللي بيختلف معكن انو انتوا بدكن تجيبوا فكرة من اختصاصكن و تاخدوا موافقة عليها من احد المشرفين الدكاترة بقلولكم مين هنن بعدين
طبعا كشبكات بدكن تختاروا فكرة يا شبكات بحت يا اما برمجة و مطبقين عليها فكرة شبكات
طبعا لي عم قلكن انو اسهل من مشروع1 لان ما بدققوا بنوب بس بينزل اول الفصل بوست اعلان المشروع و اخر الفصل بوست مشان المقابلات يعني ما في مقابلات مرحلية و كلو بيعتمد على قوة شخصيتكن بالمقابلة بتمرقوا
بس انتوا اعتبروها فرصة و اشتغلوا عحالكن و اتعلموا شي جديد لطبقوه بالمشروع مو لانو ما بدققوا تتهاونوا فيه لا بالعكس هي اكبر فرصة لتتعلموا شي جديد و توظفوه بهاد المشروع
و اخيرا خلصنا شكرا لكل مين قرأ البوست و موفقين و اسفة اذا طولت او حسيتوا ما وصلتلكن الفكرة..
**ملاحظة:عندي طلب من رفقاتنا اللي عم يشتغلوا باختصاص الشبكات لو سمحتوا بدنا تكتبولنا بالكومنتات عن مجال العمل بهالاختصاص و يفضل تحكولنا امثلة لحتى نساعد الطلاب يعرفوا اذا بناسبهم الاختصاص او لا ... انا بالنسبة الي ما اشتغلت بالاختصاص بسوق العمل فما فيني ساعد بس بتمنى اللي فيو يشرح شوي بالكومنتات ، و لحد هلا يستحال واحد من طلاب الرابعة او الخامسة يجي يحكي عنو متل باقي الاختصاصات
اسفة على طول الحديث لكن انا منزلة البوست لسبب واحد حابة اشرحلكم عنو شوي رغم اني لا نيردة و لا شي كنت ناطرة حدا من الطلاب الشاطرين يساعدكم بالشرح لان انا خبرتي فيه متواضعة
رح نحكي عن كل مادة كنظري و عملي و شو لازم تعملوا لترفعوهن و تستفادوا
#الفصل_الأول:
5 مواد
1. خوارزميات البحث الذكية : اكتر مادة العملي تبعها معت بسبب اللي بدرسها عنا بالقسم و بتمنى من قلبي تتغير لصالحكم لان المادة حلوة و سهلة بس النفسيات المحمضة هي اللي نفرت الطلاب و انا منهم المهم انتوا رح تتعلموا بالنظري خوارزميات بحث ذكية متل bfs و dfs اخدتوهم بخوارزميات2 و حتاخدوا زيادة عليهم خوارزميات و تروحوا طبقوهم بالعملي على مثال متل لعبة مثلا يعني بتاخود الفكرة بالنظري و بتروح طبقها بالعملي على مثال بيعطوكن ياه هنن بدكن تبرمجوا بلغة برمجة انتوا بتختاروها ممكن c++ ممكن جافا ممكن بايثون يلي بترتاحوا معو المهم الخوارزمية تتطبق
بالنسبة للنظري مو ضروري الحضور فيكن تدرسوها لحالكم و بتترفع برياحة اغلب الاسئلة اذا مو كلها دورات يعني انا كان معي فيها 11 عملي و ترفعت
2.نظم تشغيل1: نصيحة احضروا النظري لان الدكتور رائع انشالله يضل نفسو كتير محاضرتو لطيفة و بتعلق الافكار براسكم من طريقة حكيو و المادة بتشبه البنيان بس لا ترتعبوا حلوة كتير مو جامدة متل البنيان بس اكيد فيها حفظ يعني حتتعرفوا على نظام التشغيل بشكل عام و كيف بيشتغل و كيف بيتفاعل معو الهاردوير و في افكار عملية و اكواد كمان
بالنسبة للعملي المهندسة يسرى القادري هي كنز الشبكات
صح المادة مشتركة بس هي موجهة لالنا اكتر فالحمدلله انو عنا مهندسة حبابة و رايقة و بتفهم كتير
تابعوا العملي معها و ما بتحتاجوا شي تاني يعني حضور و تركيز رح تاخدوا نظام لينوكس و الاوامر اللي بتكتبوها من خلال موجه الاوامر يعني cmd او shell
متل انو تتعاملوا مع الملفات او تعملوا سيكريبت تكتبوا فيه كود معين و تنفذوه و كتير قصص المادة كعملي حلوة كتير
بيئة العمل حتكون برنامج VMWARE برنامج فيكن تشغلوا عليه انظمة بشكل افتراضي بدل ماتغيروا كل نظام اللابتوب عندكم و رح تنصبوا عليه لينوكس بإحدى التوزيعات تبعو Centos او Fedora او Ubuntu طبعا الانسة بتفضل Centos بس حسب لابتوباتكن شو بتتحمل انا اشتغلت فيدورا و كان تمام
3.هندسة برمجيات1 : هي المادة عشق بعمركن شفتوا حدا فرح لما حمل مادة انا فرحت لما حملتها اول مرة و رفعتها تاني مرة
كلكن بلحظة سألتوا حالكن يعني انا كحدا عم يدرس بهالكلية شو بفرق عن شخص فتح يوتيوب و تعلم برمجة؟؟
هي المادة بتقلكن شو بتفرقوا لان هي مادة هندسية بحت رح تتعلموا كيف بتبني مشروعك خطوة بخطوة بكل المراحل بطريقة تفكير هندسية و انو التكويد مانو كل شي يعني متل العمارة كيف بيرسموا مخططات انتوا كمان حترسموا مخططات لمشروعكم بهالمادة
المادة كنظري بيعطيها الدكتور محمد الاحمد و حضورها ضروري لان كتير بتفهموا و بترسخ الافكار بذاكرتكم
و كعملي بتعطيها المهندسة سوسن الحسن اول ما تبلشوا عملي رح تملوا و تقولوا شو هاد عم ناخود نظري بالعملي فطولوا بالكن و خدوا المادة بصبركم لان حتتعلموا ترسموا المخططات بالعملي بس شوي شوي و المهندسة رايقة و ما في منها و سهل تجيب فيها علامة عالية بالعملي أما بالنظري اذا انت تمام امورك بالعملي فهون ضمنتلك شي 30 او 40 علامة نظري لانو بجيب اسئلة كتيرة من العملي و في نظري يعني المادة تقليدي
4.اقتصاد: بدكن تحضروا احضروا ما بدكن عادي انا شخصيا حضرت محاضرتين ما انزعجت حسيتا مادة حلوة بس بسبب الظروف ما كفيت حضور و بتندرس المادة قبل بيوم من الامتحان برضو عادي ما رح اشرح عنها لان ما فيا شي خطير
20 علامة عملي و 80 نظري و اسئلة العملي متل النظري (تقريبا) و العكس صحيح
5.تطبيقات شبكية: ايواااه هون الشغل يا جماعة هي مادة اختصاص اللي بتحسوا حالكن انو و اخيرا فرقنا عن غير اختصاصات بمادة
المادة كنظري غصب عنكم الحضور لان الدكتور عمار جوخدار بياخود حضور و بيقرأ الاسماء بكل محاضرة و الحضور عليه علامات هالمرة مو كذب او حكي لا جد عليه علامات فحضروا و كمان لتستفيدوا لان في كتير افكار ما بتنفهم اذا مو حضرانين نظري حتتعلموا بهالمادة
Design patterns
بصراحة قد ما شرحت ما رح اعرف وصل الفكرة بشكل دقيق
بس حتشوفوا انو الكود ما رح بكون صبة وحدة رح يكون في طبقات بيتوزع الكود بطريقة ما ضمنها و هالطبقات بتتخاطب مع بعضها ليصيروا Unit متكاملة و هيك اشياء
العملي تبع المادة من 40 و المعيد عدورنا كان جدا متعاون مستعد يساعدكن قد ما بدكن المهم تفهموا و العملي فيو افكار و برمجة كل محاضرة فكرة و بطبقوها طبعا و في مفاهيم شبكات كتيرة و من هون منستنتج انو اللي هربان من البرمجة و مفكر الشبكات ما فيها برمجة فهو غلطان

