سؤال: السلام عليكم
يلي عندو خبرة بامور الاستنفاذ بالجامعة واديش بيحقلوا الواحد يرسب وايمت بيصير مستنفذ بعد ما يرسب
مثلا اذا راسب بالاولى مرة والتانية مرة والتالتة مو راسب فيها
فرضا لا سمح الله رسب بالرابعة بيستفذ؟
جواب: شرح الاستنفاذ :
1- سنة أولى : رسبت مرتين ، استنفذت .
2- سنة تانية : رسبت بالأولى مرة وبالتانية مرتين ، استنفذت .
3- سنة تانية : ما رسبت بالأولى ورسبت بالتانية 3 مرات ، استنفذت .
4- سنة تالتة : رسبت بالأولى مرة وبالتانية مرة وبالتالتة مرة ، استنفذت .
5- سنة تالتة : ما رسبت بالأولى ورسبت بالتانية مرة وبالتالتة مرتين ، استنفذت .
6- سنة تالتة : ما رسبت بالأولى وما رسبت بالتانية بس رسبت بالتالتة 3 مرات ، استنفذت .
7- سنة رابعة : رسبت مرة وحدة قبل ما تصير رابعة ورسبت بالرابعة مرتين ، صرت خارج الجامعة .
8- سنة رابعة : رسبت مرتين قبل الرابعة ورسبت بالرابعة مرة ، صرت خارج الجامعة .
9- سنة رابعة : ما رسبت قبل الرابعة ولا مرة ورسبت بالرابعة 3 مرات ، استنفذت .
خلينا نشرحها بطريقة تانية :
1- سنة أولى : خلصت سنتين بالجامعة ولسا ما ترفعت ع التانية ، استنفذت .
2- سنة تانية : خلصت أربع سنين بالجامعة ولسا ما ترفعت ع التالتة ، استنفذت .
3- سنة تالتة : خلصت خمس سنين بالجامعة ولسا ما ترفعت ع الرابعة ، استنفذت .
4- سنة رابعة : خلصت بالجامعة ست سنوات ولسا ما تخرجت ، صرت خارج الجامعة .
5- سنة رابعة : خلصت بالجامعة 8 سنين ولسا ما تخرجت ، استنفذت .
يلي بيستنفذ وكان عام بصير موازي واذا كان موازي بصير دبل موازي و ع رسوم الجديدة .. ( مو حسب سنة تسجيلك
) ومعك فرصة سنتين ل تترفع اذا ما ترفعت ودعت المونديال...
#ملاحظات :
1- الفترة اللي بتعمل فيها إيقاف تسجيل لا تحسبها من سنواتك بالجامعة .
2- الفترة اللي بتنحرم فيها (عقوبة امتحانية) لا تحسبها من سنواتك بالجامعة .

أنو بهي الحالة بيطلعلك ٦ علامات مساعدة ، اذا بترسب بالسنة الاولى مرتين بتستنفذ بس هي هيك بس تطلع منا بصير للرسوب التالت بتستنفذ يعني اذا رسبت بالرابعة استنفذت ، ماعد في استنفاذ بتقلب موازي او ضعف موازي ، اي بيتحول موازي ع 450 اذا كنت عام واذا موازي بيتحول لل 900 ، +الله يوفقك وترفع موادك وتترفع من غامض علمو ، لأ لأنو ولا مرة راسب بالرابعة.. ، اي بتصير مستنفذ وبحقلك ٦ علامات مساعدة موزعة على مادتين وفي حال حتى هل علامات ما ساعدوك
بترجع بالمرسوم هاد صار بشكل دائم اذا كنت عام بترجع وبتصير موازي واذا كنت موازي بتدفع الضعف على تكلفة الموازي الجديد
وفيك تسأل الاستاذ محمود كمان بفيدك ، الرابعة معك فيها 6 سنين
يعني اذا رح تصير فيها 7 بتستنفذ

سؤال: السلام عليكم 
ياريت يلي متأكد يجاوبني 
إذا طالب رسب السنة الماضية بالرابعة 
و رد هي السنة كمان رسب و حمل 7 مواد ...معناها هلق صار مستنفذ
و بالتالي بحقله 6 علامات مساعدة صح ؟
علما إنه رسب سنة بالتالتة كمان ....
وقرار علامات المساعدة ماله علاقة بقرار الترفع الإداري مو ؟
لأن قرأت كلام مابعرف شو صحته ...عم يقولوا إنه بعد قرار الترفع على 6 مواد مابقا في شي اسمه مستنفذ و بحقله 6 علامات مساعدة 
!
جواب: اسالي استاذ محمود تأكدي منه
بس حسب وضعك وقرارات هي السنة
فأنتي مالح تصيري مستنفذة وهاد شي ايجابي
بس عندك فقط علامتين مساعدة
وعم قلك ارجعي تأكدي
بس غالب هيك الترتيب ، هاد استنفاذ وبيطلعلك ٦ علامات موزعة على مادتين وبدن طلب بالديوان، الترفع الاداري مادخلو بأي شي تاني بكل بساطة صار الواحد مسموح يحمل ٦ مواد بدل ٤ بس لهالسنة وكلشي تاني على وضعو ، يعني هاد تاني رسوب بالخمس سنين ؟؟ ، مسموحلك لحد الرابعة تكوني راسبة سنتين والخامسة سنتين ونص يعني فصل زيادة بالخامسة مدة يلي لازم تكوني بالكلية لحد السنة الخامسة سبع سنوات ونص
بس هلأ ما ضل في استنفاد لان بتصيري موازي وإذا كنتي موازي بضاعف الموازي ، انتي حاملة 7 مواد ومعك مادة 59 صح؟
اعتقد بتستفيدي من علامات تغيير الوضع
من راسب لمنقول ، انا بعرف لحتى يستنفذ الواحد بدو يرسب ٣ مرات بنفس السنة بس ماني متأكدة ، اي بتصيري مستنفذة بس ما ببين لسا اذا رح يعطوا علامات مساعدة او لاء ، الاستنفاذ شي
و مرسوم الترفع ع ٦ مواد شي تاني
أنت معك ٧ مواد فأنت راسب بسنتك
نزل مرسوم الترفع ع ٦ ( حامل ٧ ) فلساتك راسب ما استفدت منو
إن مافي رسوب قبل فلسا ما استتفذت
أما إن في
فأنت حالياً طالب مستنفذ
وبيحقلك ٦ علامات ( موزعة عمادة أو عمادتين )
علماً إنك لازم تسجل عطلب بالشؤون  ، سألت الأستاذ محمود قلي انه ما بيعرف

سؤال: سؤال 
انا عم بنقل ع المعلوماتية و عم كمّل بأوراقي لاني كنت غير فرع بس لهلأ ما خلصوا لسا
و شفت انو الكل بلش يداوم بفئات العملي و وظائف و مابعرف شو 
كيف بدي حل هالقصة مشان ما يروح علي علامات لانو اسمي بالاساس مو نازل بقوائم العملي 
يعني بعوضولي ولا كيف الترتيب بهالكلية؟
جواب: مافي شي بيتعوض
المحاضرات تقريبا محظمها نزلها فريق الRBCs موجودين بمكتبة كلية المعلوماتية
بالنسبة للفئات بتداومي مع الشعبة التالتة اخر ٣ فئات عا حسب ما قالو ، مشان العملي يلي ما سجل عالفورم و ما نزل اسمو بالفئات بداوم بالفئات ٢٢ او ٢٣ او ٢٤
و بتداومي بالشعبة التالتة ، انا برأيي بس تداومي تحكي مع المعيدين مشان الحضور تبع العملي
بس مح بيتعوضلك شي يعني
وبخصوص فئتك اي وحدة من الفئات 22,23,24 بالشعبة التالتة بتنقي وحدة منن وبتحكي المعيد يثبتك فيا ، لا لا عادي بس استعجلي بالوراق ، في كتير عالم ماسجلت بالجامعة لسا بس سجلنا اسمائنا هون عالفيس كرمال الفئات
وقالوا يلي ماسجل اسمو بروح عالفئات 22,23,24 ، نصيحه لا تنقل لان اخر شي رح تندم ، داومي
وخلي حدا يمشي وراقك او انتي مشيهن ، لسا ما بلشو بالدسم ادرسي المحاضرات وركزيهن وان شاء الله بتمشي امورك ...بالتوفيق ، هاي
كان لازم تسجاي اسمك عالفورم اللي نزل عالكروب من فترة وكان انحط اسمك بالعملي
لهيك هلق بتداومي بالفئات ٢٢ او ٢٣ او ٢٤
و داومي بشعبتك حتى لو ما سجلتي انا معلوماتية بشكل طبيعي ولسا ما تسجلت ، داومي مع فئة ٢٢ ٢٣ ٢٤ ، مافي تعويض لشي ⁦
صرلي اسبوعين عم زبط وراق النقل من التحضيرية و بنفس الوقت عم داوم مشان مايروح عليي شي
بدك تضغطي حالك بالوقت و تبلشي تداومي ومتل ما قالولك يلي ما سجل ع الفورم بداوم 22 أو 23 او 24 ، بالنسبة للنظري كلو ايزي لحد هلأ ، فيكي تدرسي من محاضرات الفرق اللي عم تنزل و لحد الآن مافي صعوبة تذكر 

سؤال: سؤال منطقي 
اذا الواحد سنة تخرج وضل معو اقل من ٤ لتاني سنة  يعد راسب بالاعادة  ؟
جواب: معلووم.. ، راسب
انا معي مادة وحدة لاتخرج وسألت بالشؤون قالولي راسب ، وبدفع قسط كامل كمان ، مبلا للاسف راسب ، بيكتبولك خريج الا "عدد المواد يلي ظلو معك" ، حسب ما فهمت لا مو راسب
يمكن خارج الجامعة او هيك شي
المهم انو فيك تتخرج باي فصل و فيك تقدم وطني
و الاهم فيد تأجل سنتين و نص بحال ما كنت راسب ولا سنة

سؤال: سلااامات 
يا جماعة اذا الواحد معو خمس مواد ووحدة منهن 59 بتترفع بعلامة مساعدة بعد قرار الترفع الإداري؟؟
وايمت لازم نقدم طلب ؟؟
جواب: حسب الفقرة ب من المادة ٥ من التعليمات التنفيذية بتترفع بس بدها طلب
الغاية من الطلب عدم الاستفادة من مرسوم الترفع الإداري بهالحالة تاخدي علامة مساعدة بالمادة الخامسة وتترفعي نظامي ، اي بتترفع حاكيت الاستاذ محمود بس بدها طلب


سؤال: مرحبا 
ممكن حدا من طلاب الهيئة يوضحلنا اذا طالب ما قدم فحص هاد الفصل واعتبروه إيقاف دوام بيعيد السنة بدون رسوب وبيتصفر كل شي عملي ونظري ؟ و أي أفضل الرسوب ولا إيقاف الدوام ؟
جواب: بيحق للطالب سنتين ونص ايقاف تسجيل وسنتين ونص رسوب خلال حياتو الجامعية ....ف انتي شوفي شو يلي بناسبك ينحذفلك من سنوات الرسوب ولا سنوات التأجيل...
بلإضافة الى انو الفصل اللي بتعمليلو ايقاف مابدو يكون معي علامات لاعملي ولانظري ، ايقاف الدوام افضل

سؤال: مرحبااا
سؤال حدا عندو علم اذا ممكن العلامات المساعدة تأثر على الشهادة ؟
اذا حدا أخذ علامات مساعدة بغير سنة التخرج ممكن تأثر ؟
وشكراا
جواب: انابعرف انو بتأثر عالمعدل لان مابتنحسب ، لا ما بتاثر عالشهادة بس بحساب المعدل بتتاخد العلامة الاساسية واكيد ما بينكتب عالشهادة نجاح او تخرج بالمساعدة ، هلق اللي مرفع مادة من السنة الماضية فصلي لازم يقدملها طلب ؟ ، انا انحكى قدامي انو بكتبو عالشهادة انو ساعدوكي او كذا .. ، … .

سؤال: مسا الخير ...كيفكن ..
هلق اذا الواحد ترفع من السنة الأولى عالتانية بدو ينقل من جامعة تشرين عجامعة دمشق
شو فرق المواد اللي بيحملوه ياهن
ارفعولي البوست بعد اذنكن
و شكرا كتير
جواب:  دارات كهربائية فقط

سؤال: يعطيكن العافية
انا طالبة معلوماتية ترفعت ع السنة التانية بس بحلب  بدي انقل ع دمشق  بس لسا ما عملت وراق النقل لانو بدهن وقت 
ف فيني احضر العملي ؟؟
ولا حصرا لحتى كون نقلت
جواب:   لحقي حالك و انقلي بالسنة التانية لانو بس صرتي تالتة رح يصير كتيير صعب و داومي من أولها مشان تتأقلمي و ما يروح عليكي شي و مواد السنة التانية بدن شغل و تعب واشتغلي بوراق النقل أثناء دوامك  اي فيكي تحضري حتى لو مو نازل اسمك بالقوائم

