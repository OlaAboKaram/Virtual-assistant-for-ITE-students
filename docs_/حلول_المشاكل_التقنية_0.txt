مشالكل ال ssd وحلول مقترحة :
1. المشكلة:
   - استخدام عالٍ للقرص الصلب SSD على مهام بسيطة.
   - استخدام القرص بنسبة 100% لمدة 10 دقائق تقريباً عند تشغيل الجهاز.
   - بطء في الإقلاع وإيقاف التشغيل مقارنة بالأداء الأولي.

2. الحلول المقترحة:
   - التحقق من سرعة الإقلاع (يجب أن تكون حوالي دقيقة أو دقيقتين).
   - فحص مدير المهام (Task Manager):
     * تعطيل التطبيقات غير الضرورية التي تعمل عند بدء التشغيل.
     * مراقبة التطبيقات التي تستهلك موارد القرص بشكل كبير.
   - إزالة البرامج الخارجية التي قد تسبب المشكلة.
   - التحقق من خدمات النظام (services) التي قد تستهلك موارد القرص.
   - البحث عن حلول محددة على YouTube إذا كانت المشكلة متعلقة بخدمات النظام.
   - فحص الجهاز بحثاً عن الفيروسات باستخدام برنامج مكافحة الفيروسات.

3. ملاحظات إضافية:
   - قد تكون المشكلة ناتجة عن عطل في القرص الصلب نفسه.
   - من المهم مراقبة أداء الجهاز بعد تطبيق الحلول المقترحة.

هذا النص يحتوي على عدة حلول لمشكلة عدم الاتصال بالإنترنت رغم وجود اتصال بالشبكة. يمكن تلخيص الحلول المقترحة كما يلي:

1. التحقق من برامج VPN:
   - تأكدي من إيقاف تشغيل Proton VPN أو أي برنامج VPN آخر.

2. إعادة ضبط إعدادات الشبكة:
   - افتحي إعدادات الإنترنت > الإعدادات المتقدمة > إعادة ضبط الشبكة.
   - انتظري 5 دقائق حتى يتم إعادة تشغيل الجهاز.

3. التحقق من إعدادات IP:
   - تأكدي أن IP غير مثبت على عنوان معين.

4. إعادة تثبيت برنامج تشغيل Wi-Fi:
   - افتحي مدير الأجهزة (Device Manager).
   - ابحثي عن برنامج تشغيل Wi-Fi وقومي بإلغاء تثبيته.
   - أعيدي تثبيته باستخدام زر البحث عن التغييرات في الأجهزة.

5. حلول إضافية:
   - إعادة تشغيل اللابتوب.
   - تغيير اسم الشبكة من الهاتف المحمول.
   - التحقق من إعدادات DHCP.
   - ضبط التاريخ والوقت على الجهاز.
   - التحقق من إعدادات البروكسي في لوحة التحكم.
   - التحقق من إعدادات DNS وIP في خصائص الشبكة.
   - التأكد من عدم وجود تصفية للجهاز في القائمة السوداء للراوتر.

6. إجراءات أخرى:
   - إعادة تثبيت برامج VPN إذا كانت هي السبب.
   - زيارة مكتب الدعم الفني إذا استمرت المشكلة.

من المهم تجربة هذه الحلول بالترتيب وعدم القيام بأي إجراءات غير مفهومة دون استشارة خبير تقني.

سؤال: السلام عليكم
من وين بتنصحونا نشتري لابتوب ؟
بعرف انو من محل اللابتوبات بس من عند مين بالزبط
جواب: نزيل ع وكالة ازوس احسن شي ، ديجيتال بلس أفضل شي اذا بدك Asus ، والله نصيحة انزل وافتل كل المحلات بدون ولا استثناء... بس حدد بالضبط شو بدك الجيل والرامات وكذا.... ترا تلات ارباع اصحاب المحلات كشاشين...انا من اسبوع شارية وعرفانة الكش بآخر إصداراته... كله رح يقنعك انه السعر اللي هو حاطلك ياه هو افضل شي... ، جديد عند fix 4 ، الشركة الهندسية بالبحصة

سؤال: السلام عليكم 
سؤال يا جماعة انا نوب بهالقصص 
مروحة اللابتوب أحياناً عم تشتغل و أحياناً لا 
و بكون اللابتوب رح ينفجر يعني و ما بتشتغل و بقعد بشوف حلقة انمي بلاقيه قلب هيليكوبتر 
عاد شو بتكون المشكلة و كيف بدنا نحلها؟ 
لأنو جنان كتير الموضوع و بوقف اللاب عالاخير اذا ما اشتغلت المروحة 
كتر ما علق رجع عالويندوز xp
جواب: روح ع البحصة غير معجونة ونضف المراوح

سؤال: السلام عليكم  
لو سمحتوا بتعرفوا محل يكون عندو ع الأكيد وصلة شاحن لابتوب ديل حديث وبكون ممنونة
جواب: اذا قصدك عالوصلة الي بين الشاحن والابتوب .. صعب تلاقي بدك تدوري على شاحن عطلان تاخذي وصلتو

سؤال: السلام عليكم و رحمة الله 
بحكم كل الدراسة عاللابتوب و الكهربا ساعتين باليوم 
شوفي حلول لشحن اللابتوب متل انفيرتر و غيرو بس ما يكون مكلف كتير ( بس يكون شي مكفول ) ما بدي امشي عالحظ لان في عالم بتجيب انفيرتر موجة مربعة و اللاب عندن ما بصرلو شي 
 الله يهنيهم.
جواب: انسب وارخص شي بطارية 100 امبير جل او انبوبي مع انفيرتر صغير يكون 500 واط مثلا
بتكلف القصة شي مليون ونص ، جيب انفرتر جيبي
سواء كان شمسي بفرد مرة او عادي
بطارية 200 امبير اذا بدك العمر وما تفرغ منها اكثر من 60 بالمية
هيك صار فيك توصل مروحة معه او ايا جهاز خفيف
يفضل تدعمهم بلوحين طاقة اذا الكهرباء بس ساعتين منه بتشحن البطارية وما بتضربها ومنه تستفيد من الفائض بتشغل شي ثاني
باقي الحلول تبع ups او انفرتر شورةلا تقرب اشارته مربعة وبتضر الأجهزة وفي منها بيكون فيه دارة حماية لهيك ما بيشتغل من الأساس
او باور بانك لابتوب منيحة اذا ما بدك تتكلف بس ما شفت حدا خدمت معه اكثر من سنة وما عندي تجربة فيها ، واذا لعب بتشغل اللاب شي 5 ساعات
اذا دراسة وهيك قصص بمد معك شي 10 برياحة ، بور بنك لابتوب من تيكترونيك كتير حل مريح
بيعملولك ياه خصوصي للابتوبك
Techtronic Sy هي صفحتهم ، وين في محلات بطاريات مع كفالة؟ ، واخيراا لح تكسر البلاطة وتصرفهم
ارخص حل للجيبة منجيب انفيرتر تبع ups كمبيوتر سعرها شي ٣٠٠ ومنوصل عليه بطارية
اما وطنية يلي ب ٢٢٠ امبير سعرها اليوم مليون و ٣و ٥٠
فانت جيبها ١٠٠ امبير شغالة معك بدو يكون سعرها شي ٦٠٠ الف تقريبا و ups تبع كمبيوتر منبحبش بالمستعمل سعرو شي ٣٠٠ ..قد اتلاقي ب ٢٠٠
وامورك باللوز يعني اذا معك مليون امشي اليوم نجيب الغراض انا جاهز ، بطارية جل 100 امبير
وانفيرتر
هاد أحسن شي واكثر عملية لانو الطاقة الشمسية مكلفة جدا بدك تحكي بال 20 مليون وطالع اذا لوحين
وهيك فيك تشحن مو بس لابتوب
الباور بانك بس للابتوب وغالي كتير من زمان حقو كان بالخمسة

سؤال: السلام عليكم، يعطيكم العافية 
سؤال اذا في حدا عنده خبرة 
 من فترة كانت سرعة النت عندي 2Mb كانت سيئة جدا فسرعتا ل4Mb ولسا سيء بعرف انه عموما النت سيء بس يعني السرعة عم تجي بافضل الاحوال ونادرا 100kB يعني المفروض عل الاقل تكون300kB 
طبعا ال CRC دائما متغير بارقام فلكية و1-4. وال SNR متل ما قرأت المفروض يكون اعلى من هيك مثلا 16 او اكتر.
فاذا في حل بدون زيارة الشركة؟ وهل الراوتر له علاقة وشكرا
جواب: كيف طلعت عندك هاي الصورة؟!
موقع ولا شو؟! ، قيم ال SNR سيئة جداً
عندي نفس القيم تماماً بس ما لاقيت حل رغم إني حطيت شريط من العلبة ودخلتو من الشباك عالراوتر مباشر.
جيب شخص من المقسم وحاول تجرب الراوتر بالعلبة وتشوف اديش بدو يصير ال SNR ولحاق شريط التلفون ممكن يكون داقق بشريط كهربا أو حديد بصير مغنطة.
المشكلة إما من العلبة و الشريط أو الخط ما بيتحمل،بس غالباً 99% شريط الهاتف. ، بداية لسا السرعة 2 ميغابت عندك راجع الشركة
تانيا قيم ال SNR عندك بتبكي
بدك تتفقد التمديد المفروض يكون خط نضيف معزول من العلبة للراوتر بعيد عن ايا خط كهربا او رطوبة
اذا ما عندك خبرة بهيك امور جيب عامل من المقسم خليه يزبطلك الوضع ومنه بيتفقد وضع العلبة ، غالبا من الشريط والعلبة .. ، في عندك مشكلة بالخط غالبا لأن القيم ماطبيعية بدك حدا يتبعلك الخط من اولو لأخرو ببين معو اذا في شي ، هي القيم بدون ما يشتغل الضو التالت ، حكيه مع الشركة اغلب الشركات بترد عليك و اذا مو مسنجر اتصال لانو السرعة اسعتها 2 ما قلبت 4

سؤال: بدنا محل صيانة لابتوبات يكون يعرف الله وحدا مجربو.
الله يسلم لابتوباتكن
جواب: المحيط 2 بالبحصة إن شاء الله ثقة صاحب المحل محترف و أمين أنا ما بصلح إلا عنده حتى اسعاره رخيصة وبينصح ، المعتمد بساروجا بحاول كل جهده يكتشف العطل ويصلحه ، في المحيط بالبحصة ، الهندسية مناح بس بيطولو ومو رخيص ، evo stor مقابل جامع الورد بالبحصة ، الشركة الهندسية من الآخر ، الشركة الهندسية ، الجوهري ، الشركة الهندسية للحواسيب ناس بتشتغل باصول
في مشكلة بس انن بطولوا شوي
بس فدا اللابتوب
لان اهم شي مافي لطش ، مركز صيانة ديجيتال بلاص موجود بالميسات
شغل مكفول

سؤال: سلامات 
حدا عندو فكرة اذا هارد اللابتوب اجاه مي وانضرب في شي طريقة وصل للبيانات اللي عليه ولا خلص ؟
جواب: متأكدة انو انضرب؟ ، ممكن نعالجوا ونوصلوا خارجي ، اذا hdd غالبا فينك
بدك تجربي ، في حال كان مضروب
و hdd
اي ممكن يترجعو بس العملية مكلفة كتير
ف اذا البيانات مو شي مهم لشغل ما،
يعني اذا شغلة صور وفيديوهات الخ...
ك نصيحة طنشيهون 

سؤال: شوفي انواع باور بانك للموبايل ظريفة و عملية عم تستخدموها؟ واذا في حدا عندو باور عالطاقة الشمسية يحكيلنا تجربتو عملي ولا ما زيادة
جواب: الشاومي رهيبة والله. صرلا معي ٤ سنين وكتير ظريفة. أنا عندي ال٢٠ وكتير ظريفة وصرلا عندي تقريبا ٦ شهور ولحد الآن أمورها سليمة ونفس الأداء.

سؤال: صباح الخير
لابتوبي فجأة ما عاد اشتغل 
وين بلاقي حدا أمين ويصلحلي ياه بسرعة لأنو مضطرة عليه
جواب: بالبحصة اسمو المتميز أسعارو ظريفة واذا شغلتو بسيطة بصلحلك ياه قدامك ، مافي حدا عم يشتغل بضمير غير الشركة الهندسية
لا تستعجل و تندم بعدين
حطه عندهم حتى لو اكل يوم ، vision
بالبحصة بالعبارة يلي عند نيولابتوب ، الشركة الهندسية ، الشركة الهندسية للحواسيب بالبحصة
ونصيحة كرمال ما تندمي وتستعجلي لو طول عندهن خديه عندهن
لان بيشتغلوا بضمير

سؤال: صباح الخير
يعطيكن العافية
لو سمحتو انا مبارح كنت بالطابق الارضي بالحمامات
حطيت موبايلي عالرفوف الموجودين بالحمام وماني منتبهة انو الرف كلو مي
كنت حاططتو طب عالشاشة تبعو
المهم وقت انتبهت مسحتو من المي واستخدمتو عادي وحكيت فيه وامورو رواق مافيو شي
المسا فجأة صارت الشاشة تقفل لحالا
والبصمة بطلت تشتغل وقت تقفل الشاشة
و احيانا يكبس زرار لحالو
طبعا هالحكي بس وانا عم استعملو
وقت يكون مسكر ما بيعمل شي
جطيتو بالرز وغمرتو بركي بتسحب الرطوبة
ما استفدت
شو فيني اعمل لتروح المي من جواتو وتكون طريقة مضمونة؟؟
اذا شغلت عليه السيشوار عالبارد بينشف؟
صورة ابو تيم للفت النظر
جواب: مالك غير تطفي وتتركيه لتروح منو المي عالاخير انا دائما بيمتلا مي بس لينشف بيرجع طبيعي بس بدو وقت 

سؤال: صباح الخير بمناسبة انو خلصنا امتحانات ومشاريع وكلشي صار وقت نلتفت للابتوب ونشوف المشاكل والعلل اللي فيه المهم صرلو فترة عم يطلعلي هاد ال windows powershell وقرأت انو هو فايروس بس ما كتير فهمت بقى اذا حدا بيعرف تفاصيل معلش يشرحلي ؟ ويقلي اذا بيحتاج فرمتة او شو الحل ؟ وشكرا جدا جزيلا سلفا
جواب: يب هو فيروس، بينفذ مجموعة اوامر ببدء التشغيل بالاضافة انو بخلي واجهات الباور شيل بالخلفية دائما.

سؤال: صباح الخير لو سمحتوا اذا بدي اشتري لابتوب شو افضل مكان ممكن اشتري منو وكيف بدي اتأكد من مواصفاتو بدون م انغش في
جواب: Digital plus أسعارهم بتفرق عن السوق شوي اي صح بس تعاملهم وكفالتهم ممتازة وعن تجربة

سؤال: ما لقيت غير هون اسال لانو عنجد انتهت الحلول ..
لابتوبي فيو مشكلة وتقريبا ما خليت شي ما ساويتو وولا كانت تنحل
باختصار الجهاز بكون عم استخدمو عادي (ما في شي محدد) وما في علاقة اذا كتت ضاغطو بالشغل او شي
بعلق لثانية او ثانيتين بيعمل freeze و بتطفي الشاشة و الجهاز بضل شغال  وزر البور ضاوي
و ساعتها الحل الوحيد ليشتغل اني طفيه وشغلو من زر البور
هالشي بصير عشوائيا ممكن مرتين بالنص ساعة ممكن كل ساعة
والجهاز جديد كمان ..
ماني قدران حدد حتى إذا المشكلة هاردوير ولا سوفتوير
(اي جربت فك الرامات وهالقصص وغالبا المشكلة مو مشكلة رام )
جواب:  عندك ٣ احتمالات
مشكلة تعاريف او نظام و بتنحل بالفرمتة
مشكلة رامات
مشكلة هارد

سؤال: مرحبا
بدي حدا جايب بور للابتوب يخبرني تفاصيل و يخبرني من وين في هيك شغلات و شو الأسعار لو سمحتو
جواب: هلأ انا عملت بطاريات ليثيوم
هيه مالها حل مثالي بس ماشي حاله
ما بتزيد شحن اللابتوب وانما بتقلل نقصانه
يعني كل ساعة بينزل اللابتوب ٢ او ٣ بالمية
اذا اللابتوب اول النهار كان فيه ١٠٠ وموصول عالبطارية اخر النهار بصير بقلبه شي ٤٠ او هيك شي
وبتشحن بسرعة يعني اذا اجت الكهربا شي ساعة باليوم
ما بعرف اذا بيتعدل عليه ليصير يزيد الشحن او يكون بطريقة احسن بس انا ممشية حالي فيه ومتكسلنة طور عليه
ما بفور قلبي ولا باكل هم ، انا عملت بور من فترى ظريفه من عندzues
ارخص من كل يلي سئلتن وظراف ، هلق أنا من فترة أسبوعين نزلت وفتلت كل البحصة في كم محل عندهن بور سعتو 12 ألف يعني بيشحن اللاب شي 3مرات على قولهن حقو 400 ألف(طبعا ما اقتنعت فيه) وسألت عنو كتير هنيك بس ما حدا مدح منو
يا يقول ما جربتو أو يقول لساتك جديد بالسوق ومن هالحكي طبعا انا كمان قبل ما روح على الحصة سألت بعض الزملاء وما مدحو منو ، تيكترونيك بفصلو بور بانك للابتوبك
بتبعتلهم مواصفاته وصورة الشاحن وشو بدك تفاصيل وبيعملوه خصوصي للابتوبك
هي صفحتهم


سؤال: مرحبا 
في مشكلة بتعريف كرت الشاشة شو الحل ؟
جواب: بالنسبة لل nvidia
بتنزلو من برنامج الشركة اسمو
Nvida GeForce experience
رح يطلعلك شو اخر
Driver للكرت
بالنسبة لل داخلي
مفروض يكون بتحديثات النظام
او دور بموقع شركة لابتوبك
او موقع شركة المعالج
.
برأيي لاتستخدم برامج خارجية
انك تنزل من الشركة بيضل افضل
ومشان الكرت المنفصل اذا عم تصلك تحديثات يفضل تضل تحدثو كل شهر او شهرين
هو بينزلو تحديث كل شهر

سؤال: مرحبا ..
مبارح عم اشتغل عاللاب وكنت واصلو على بور .. انضرب بالبور دارة الحماية ومكثفة الخرج فانضرب اللابتوب وبطل ياخد شحن وما عم يشتغل 
السؤال شو ممكن يكون عطل اللابتوب و لمين ممكن آخدو يكون ثقة و يشتغلي اللابتوب بسرعة
جواب:  الشركة الهندسية بالبحصة

سؤال: مرحبا يا جماعة استفسار صغير لو سمحتو اشتريت لاب مستعمل من اكم يوم و عم يعطيني درجة حرارة المعالج بالوضع العادي يعني بدون ما افتح ولا برنامج بين 45 و 50 شي طبيعي هيك ولا شو مع العلم اني شاك بنظام التبريد فيو شي لانو عم يطلع صوت خشة مع صوت المروحة 
كمان كيف فيني افحص نظام التبريد  ؟
جواب: الحرارة جدا عادية
ومشان الخشة عل اغلب بدو فك المراوح وتنضيف
و يفضل تغيير المعجونة ، +++++++ لابي هيك كمان واول ماشغلو صوت المراوح والله لو في هيلكوبتر بالبيت مو هيك الصوت بكون ، حرارة ممتازة ومافيها شي
المشكلة لما توصل حرارة لل 80
وبالنسبة للمروحة بسيطة انا كمان اشتريت لابتوب مستعمل وصاحبه كان ساكن بيت عربي وبيدخن كتير
عشان هيك كانت كل مروحة وسخ واشتغلت فيها اكثر من ساعة بتنضيفها
وبحالة حبيت تاخده لعند حدا ينضفلك ياها قله يغيرلك معجون حراري ولا تسترخص بالمعجون وخد نوعية كويسة لان بتفرق معك كثير وخاصة بلابتوبات ، لاتشترو لابتوبات مستعملة  ، انا بس افتح اي شي متعلق بالنت بيصير اللابتوب صوبية
اما اي فيديوهات تطبيقات عادية كذا اموره تمام....بس صدقا بيولع بصير ما بقدر حط ايدي عليه من حرارته ...
hp ، AMD ?
المعالج ، شكلا المروحة بدا تنضيفة مرتبة ، انا تقريبا وصلت ١٠٠ بس طبعا مع فتح برنامج

سؤال: مرحباً
 حدا عندو فكرة عن مشكلة النت عاللاب
-بكون في نت وشابك ع غير أجهزة بس عاللاب لأ، يا ما بيتصل أبداً أو بالغالب بيتصل بدون نت
-عم يتصل بشبكو مو موجودة 
متل الصورة شبكتنا Reham23 هو بيتصل بReham23 2 وإذا عملتلها تجاهل بيتجاهل الأصلية 
من فترة صار النظام عندي ويندوز 11 بس هالمشكلة من لما كان 10
جواب: صرلا هالمشكلة عندي من 3 سنين ومافي شي حلها بالنسبة الي ، مبارح صار معي نفس الشي عملت الحل الأمثل و هو اعادة تشغيل للابتوب و زبط ، جربي فوتي عاعدادات الشبكة ومحي كل الشبكات الموجودة بعدين فوتي عملي uninstall لل drivers تبع الشبكة ورجعي عملي scan for drivers 
كيف كانت قصة النت ، هي المشكلة عند الاغلبية والسبب لأنه الشبكة عندكن حاطينا مخفية .. ببساطة اذا زاعجك الوضع خلي اعدادات الراوتر الشبكة مو مخفية وبس هيك ، بيكون في مشكلة بالاعدادات تبع network
اول شي
فوتي ع الاعدادات
تحت في خيار اسمو
reset network
بعد ما تكبسي بدك تستني اللاب 5 دقايق بعدها رح يعيد تشغيل
.
في حال ما زبطت روحي ع موقع الشركة دوري هطع جهازك بال
Support
بعدين بقسم
Drivers and firmwares
دور ع تعريفة لكرت ال wifi
ونزليها ، عملي سوفت وير للراوتر وخلي الشبكة ضاهرة وصلي عليها الجهاز واذا بدك تخفيها بعدين اخفيها بعد ما تشبكي على اللابتوب 

سؤال: مسا الخير 
أختكم في الله تبغى حلول لمشاكل تقنية ما تدري شلون تحلها
فأفيدونا طال عمركم
كرت الذاكرة فجأة لما طفيت الموبايل وشغلته الموبايل ما عاد تعرّف عليه وكل ما أطفيه وأشغلّه بيحكيلي أنه اعمليله تهيئة للكرت ...هو كان مافيه مساحة أبداً قبل ما يصير هاد الشي فممكن يكون هاد السبب فشو ممكن أعمل ليرجع يشتغل ويرجع اللي فيه (جداً فيه شغلات غالية عليّ
)
٢- لابتوبي عم يطلّع صوت قوي يعني هو صوت من المروحة بس الفكرة أنه هو من شي شهر نظفّه المحل وبدلّه معجونة المعالج فما عاد فهمت شو مشكلته
٣-في وصلة بين الباور تبع الموبايل والراوتر أنا عندي منها بس سؤال هل هي شي صحيح نستعمله ولا ممكن يضرّ الراوتر أو الباور؟_لاحظت مرة صار الراوتر يشتغل ويطفي لحاله وقت كان موصول عليها ولما قلبته على بطارية راوتر رجع الوضع طبيعي وحتى الباور حاسة أنه وضعه مو كتير تمام بعد ما صرت أوصله للراوتر _فهل هاد صدفة أم هي بتعمل مشاكل؟
٤-شوفي شغلات ممكن تأمن شحن للابتوب شفت أنه في باور لابتوب وفي بطارية إضافية للابتوب وفي بطاريات خاصة لشحن اللابتوب وفي ناس بتقول لوح طاقة ولفّي بينا يا دنيا 
وأختكم اللي هي حضرتي ما تعرف اشي عن هيك قصص فشو أفضل حل واذا اله أنواع شو نوعه وشو تكلفة هي الشغلات_يارب ما نحتاج كلية
_ ووين أفضل مكان ببيعها يعني تفاصيل يا رعاكم الله
جواب: ١. طلعي الكارد وامسحيها بمحرمة ورجعيها
من فترة هيك صار معي وهيك عملت ومشي الحال
٤. جيبي انفرتر ١٥٠٠ منيح وبطارية سائلة فوق ٥٥ وبتخدمك كتير
عالأقل ما بتهكلي هم التوصيلات تضربلك اللابتوب او ملحقاته ، ١- جربي تحطيه عاللابتوب وتسحبي مته كلشي
٢- عالفك حصراً
بجوز يكون في سن من سنان الكڤر طاقق وجاية عالمروحة
وبجوز محور المروحة مو ثابت وبجوز المروحة ودعت المونديال
فحسب
ما ببين الا عالفك
٣- بدك تتاكدي من اديش عم يخرج البور والمحولة اذا شو عم تخرج واذا الراوتر كان بياخد ٩ او ١٢ فولت
التوافق اهم شي اذا ما في توافق وعطيتيه اقل رح يكون اداءه سيء واذا عطيتيه اكتر الراوتر يمكن كمان بودع المونديال
٤- في عند ماركة تكترونيك
محولة من بطارية وشاحن بكون عندك ياهن
يمكن شحن كهربا نظامي او طاقة شمسية
هنن عندن المحولة اللي بتاخد من البطارية تيار مستمر وبتحولو لتيار متناوب بموجة جيبية نقية مو معدلة
وفي عندن متل بور بانك متل تبع الموبايل مع فارق السعر والحجم

سؤال: مسا الخير 
بتعرفو شي مركز بيصلح لابتوبات ورحماني  تدلوني عليه
وشكرا كتييير
جواب: شو المشكلة ؟
.
.
هلا بالعموم اغلب الناس بتمدح بالهندسية
بس مشكلتون بيطولو كتير
واسعارون مو ارخص شي
بس ع الحكي شغلون مرتب
.
باقي الاماكن اسرع وممكن ارخص
متل نيو لابتوب fix الخ.... ، يمكن اقدر ساعدك بهالشغلة ازا بقدر عليها
انا بصلح لابتوبات ، EVO STORE
انا بالنسبة ئلي رقم واحد بهالشغلة ، الشركة الهندسية للحواسيب
ميزات : نضافة + سعر منطقي + ابن حلال
سلبيات : بطول

سؤال: مسا الخير يا جماعة
شو أضمن وأحسن محل لتصليح اللابتوبات؟
لابي فصل فجأة وبطل يشتغل، ومو وقتو ابداً
بليز يلي بيعرف يخبرني وشكراً
جواب: 
 الشركة الهندسية للحواسيب
الميزات
سعر مناسب
بيشتغلوا بضمير
ما بيسرقوا قطع
السلبيات
بطولوا شوي

سؤال: هلوووو 
وانا اشتغل فجأة طفا اللاب وبس شغلتو اعطا شاشة التحديث ومن ساعتين ونص وهو هيك 
شو الحل او احتمالية يكون في عطل
جواب:  خليه يحدث ولا تطفيه
حاولي تكملي مشاريعك علابتوب ثاني لانو رح يوخذ وقت 

سؤال: يعطيكم العافية 
شوفي احسن محل بالبحصة فرمته مضمونة ومافيها مشاكل وما اضطر استنى كذا يوم متل الهندسية
جواب: 
 انا فرمتت عند التكنولوجيا الرقمية
غبت تلت ساعات رجعت كان خالص ، ليش تفرمت عند حدا؟
فرمت بايدك رسمالا ساعة زمان ساعة ونص مع تزبيط البرامج اللي بدك ياها ، Fix.
المحيط. ، جرب محل ATC كان اسمو FIX 14 مقابل فندق فينسيا بالنزلة لتحت باقل من نص ساعة بفرمتلك و بيرجع احسن من الوكالة

سؤال: يعطيكن العافية  
حدا بيعرف شو سبب رفة الشاشة عم تزيد مع الوقت وصار في تكسير 
حدا صايرة معو من قبل او بيعرف شو الحل ؟؟؟
جواب: 
أو جربي احذفي تعريف الكرت ورجعي نزليه بيمشي الحال ، 1- تأكدي من التعريفات
2- فلاتة شاشة
3- شاشة ، ايييي وكان في عده اسباب محتمله
تعريف كرت الشاشه
او شغله فلاته
او تبديل شاشه
، حدثي كرت الشاشة من geforce experince 

سؤال: يعطيكن العافية شعب ال
عندي مشكلة اندرويد استديو مجعلكة بعض الشيئ 
عم يساون الرن ويسكرلي الاندرويد 
وبالتجريب على كود بسيط جدا كمان نفس المشكلة عم تطلع وبيعطي اخطاء  deamon crush
ودورت على حلول كتير وبائت بالفشل 
لهيك ازا في حدا بيقدر يساعدني بهالمشكلة
جواب: متل ما قالولك جربي شغلي الاندرويد ستوديو كمسؤول
عم تصير هالمشكلة عالويندوز غالبا من التحديث الجديد لل
Flutter sdk
بركي بتنحل ان شاء الله عالتحديث الجديد ، جربي لما بتفتحيه لا تفتحيه عادي
فتحيه
Run as administrator ، طيب اناا بدي الاندرويد ستوديو مع الsdk تبعو اخدو من حدا جاهز
يعطيكون العافية

