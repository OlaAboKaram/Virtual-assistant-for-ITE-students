سؤال: مرحبا
انا حاملة دارات كهربائية بالتحويل و ما قدمتا ولا مرة لسا
ممكن اعرف كيف بدرس المادة في فاينل متل كل سنة ولا قالت الدكتورة محاضرات؟
و في داعي ادرس العملي؟
واذا في غروب تيلي للأولى حدا يحطلي اللينك زكاتكن
جواب: 
https://t.me/joinchat/LPCn_VJg1-xKJ-qrg2qGrQ ، و هي غروب السنة الاولى
https://t.me/joinchat/LPCn_VJg1-xKJ-qrg2qGrQ ، الفاينل 350 سلايد

سؤال: نموذج امتحاني للتحليل 2
جواب: السلام عليكم يعطيكم العافية
نقلا عن الدكتورة هدى الحبش
بسم الله الرحمن الرحيم
زملائي طلاب السنة الأولى في كلية الهندسة المعلوماتية..
طيب خلينا نعرف كيف طبيعة الأسئلة وشو يلي ممكن يجي..
 أولا.. مدة الامتحان متل العادة ساعتين كاملين.. 
 ثانيا.. جزء من الأسئلة بكلا القسمين مؤتمت (اختيار من متعدد) وجزء منها تقليدي.. ممكن نقول حوالي نص بنص
 ثالثاً.. بالنسبة لقسم الاستاذ غياث أكيد ما رح اقدر فيدكم فيه.. شو يلي داخل بتصور الاستاذ غياث حكا عن هالشي طوال فترة محاضرات النظري والعملي
 أما بالنسبة لقسم التكاملات.. ومع اني حكيت عنه عشرات المرات بالمحاضرات بس رح ارجع عيد وأكد..
= الأبحاث يلي نعطت طبعا كلها مطلوبة.. المحذوف فقط هو يلي حطيتلكون عليه بالعروض للاطلاع..
= التكامل غير المحدد مطلوب كاملا.. مباشر- تغيير متحول- تجزئة- تفريق كسور- تدريج....
= تكاملات الدوال الصماء (تحويلات أولر) طبعا داخلة.. وخبرتكون بالمحاضرات كيف رح يجي السؤال.. ف يلي حضر المحاضرات بيعرف هالشي.
= التكاملات المحددة.. طبعا داخلة.. بالإضافة للتكاملات المعتلة (من النوع الأول).. (ومع اني شرحت النوعين التاني والتالت بالمحاضرات بس اتفقنا انو النوعين التاني والتالت للاطلاع).. ويلي حضر المحاضرات بيعرف تماما عن كل شي مطلوب.
= التطبيقات الهندسية للتكاملات المحددة داخل أول تطبيقين والباقي للاطلاع، يعني المطلوب حساب المساحات، سواء المساحة بين منحني التابع والمحور أو بين منحنيي تابعين.. كمان شرحت هالكلام بالمحاضرات.. ويلي حضر المحاضرات بيعرف كيف ممكن يجي السؤال..
اخيرا.. بتمنى كون جاوبت على كل تساؤلاتكون لاني صعب كتير ارجع جاوب على كل رسالة على حدة.. وبتصور اني ماعاد جاوب على أي رسالة بشكل منفصل.. يلي عندو تساؤل غير يلي ذكرتو، يكتبو بتعليق، وإذا كان منطقي بجاوب عليه ضمن التعليقات مشان الكل يستفيد وما ينعاد الكلام عشرات المرات.
تمنياتي للجميع بالتوفيق والنجاح.

سؤال: كيف الشعب
اول شي انشالله تكونو كلكن مترفعين
ثاني شي رجاء الي موجودين ثالثة ومافوق احكولنا عن مواد السنة الثانية كيف رفعتوها ...شو المواد الي بتندرس دورات والمواد الي لازم ينحضرلا يوتيوب او كورسات وهيك..
وشكرا مسبقا
جواب:  أول شي مواد الفصل الأول
دارات منطقية : بتندرس محاضرات زائد ملحق الاسئلة على هوا الدكتور يا بحب يجبلك من الملحق يا من المحاضرات اهم شي اخر محاضرات
تحليل ٣: محاضرات الدكتور غياث
ومحاضرات الدكتور عبدالله زائد ملحق العقدية ٧٤ صفحة زائد دعوات أهلك
برمجة ٣: بلشيلها من اسا لانو العملي بيطلبو مشروع بدو شغل منيح والنظري موقع زائد محاضرات زائد دورات
احتمالات: محاضرات وحلي بأيدك دورات واهم شي اخر محاضرات بيجي عليهن منيح اسئلة
لغة ٣ :الدكتورة تغيرت رح تعطي نفسها يلي عطتنا لغة ٤ اسئلتها رايقة وبتجيب من المحاضرات نسخ لصق
خوارزميات ١ :بدها فهم منيح وحل دورات منيح منيح لانو الدروات بعيدي شوي عن المحاضرات
عملي بدك تحضري فيديوهات والموقع تدربي على التمارين
................................
الفصل الثاني
خوارزميات2: حكيت قديش خوارزميات1 ممتعة لكن خوارزميات2 احلا بكتير بتحكي عن التري والغراف بنى غير خطية حضورها النظري عند الدكتور مدحت كتير ممتع
العملي كان في مشروع مع امتحان مشروع بسيط مافيو شي دراسة محاضرات وتتعمق بالمادة من اليوتيوب وبتترفع
تحليل عددي: للدكتور عبد الله نفس الشي مو مهم حضور النظري سهلة المادة تابعوها اول بأول وحتى لو ماتابعتوها بتتلحق بأسبوع قبلا محاضرات ودورات
اتصالات: احم مادة لا بتندرس ولا بتنفهم ولا بتنبصم ومابعرف شو بتعمل لأنو مادرستا وماحضرتللا هالمادة بالذات عملي عاااالي وعم نحكي فوق ال 25+ دورات دورات دورات وبتترفع المحاضرات انا من جهتي ماندرسوا معي
بنيان1: عملي عالي + دورات العملي تبع هالمادة ممتع جدا وحلو وفيها جلسات تقييم بالمخابر ففي حضور بالمدرجات والتنين يفضل الحضور فيهن
مهارات تواصل: مشروع ب 100 علامة مافيها شي
انجليزي4: زي كل الانجليزيات
موفقين ، اذا حدا من الدكاترة قلك انا رح دخلك هالقسم من المقرر ادرسي القسم التاني
وبتشوفي الدكتور بكم جامعه بيعطي وبتروحي بتدرسي مقررات كل المواد اللي بيعطيهون هوو وشكرا ، Rabea أخبرهم اخي ربيع ، والله المواد سهلة بس بدها متابعة عندك التحليل ٣ بدك تحضري و تركزي على الافكار يلي بركز عليها الدكتور
اما البرمجة بدك تدرسي المواقع و محاضرات
اما الاحتمالات محاضرات بتكفي بس لازم تكوني فهمانة المحاضرات
لغات انكليزية ٣او ٤ انتي و حظك اذا الدكتورة الاء هي لي راح تعطي ف بكفي تحضري عندها
خوارزميات بدك تابعي كم كورس
تحليل عددي بدك تحضري و تحددي كلشي بيحكي عليه الدكتور. مهم
اتصالات نصيحة احضري لانو الدكتورة بتركزي على شغلات و. نفس الشغلات بتلاقيها بالامتحان
البنيان كانت صدمة العمر ٧٠ سؤال و هي بالعادة بتكون ٤٠سؤال
الدارات المنطقية بدك تحضري المحاضرات و تركزي على ماركوف و ركزي على اخر كم دورة . 

سؤال: مرحباا 
يلي معو الكورسات يلي بتخص الفلاتر للسنة التالتة و بيقدر ينقلي ياهن يقلي 
انا بنزل عالجامعة باخدهن منو 
ومشكورين
جواب: عندي
حسن فليح 2022
يمكن في كمان
Maximilian
هاد ال handle ع التيلي
اذا بدك اياهون
mod3456 

سؤال: ممكن مساعدة لو سمحتوا عندي هالفصل هي المواد ممكن تقلولي كيف ادرس كل وحده بشكل اضمن ع الأكيد رفعهن
 1_خوارزميات1
2_خوارزميات2
3_ برمجة3
4_اتصالات
5_ احتمالات
جواب:  برمجة ٣ محاضرات هي السنة،صح طوال بس امشي فيهن كللللل الفصل يعني مش يوم و يومين ، لا حرفيا خلصي المحاضرات بوقت كافي و الاكسترا لانن هني المواقع يلي بجيب منهم الدكتور و بعدها ادرسي ملحق هي السنة بتكوني ختمتيها تماما من مبدأ،انك شفتي كل الاحتمالات يعني خلص ما عاد في شي براني يجي منه
الاحتمالااات،محاضرات السنة او يلي قبلها نفس الشي،مادة تراكمية،ما فيكي تمشي محاضرة بلا فهم يلي قبلها،فهم و حفظ هي المادة،و الاكثر الاكثررر تدريب،كل ما حليتي اكثر صار عقلك يلقط الفكرة اسرع،ما بتتلحق بيومين قبل المادة
بدها متابعة،حلي ملحق السنة،بشغّل العقل يعني و مخزون منيح من المسائل المختلفة.
هلق كونك عم تحكي هلق ف راح عليكي الحضور و اعادة العملي،مع انو الحضور بيفرق بشكللللللللللل،و لازمك عملي منيح.
بالامتحان بدك سرعة لان اذا بدك تحلي كل شي صح و عالوقت ما كثير بتلحقي
و اتدربي عالآلة الحاسبة و استفيدي منها،نص المادة بتنحل عليها يعني ( كمان شوفي آخر ملحق السنة )
و حلي محاضرات العملي اذا لسا في ضعف بحل المسائل( ينصح و بشدة ) ، بالنسبة للخوارزميات ١ نصيحة درسي الملحق يلي نزل السنة كتير منيح نفس نمط الاسئلة بالفحص اذا بدك درسي الفكرة من المحاضرة وبعدين من الملحق ودورات وامورك بتكون تمام..لانو المحاضرات مو نفس نمط الفحص ، خوارزميات ١ عنجد حرفيا شغلتها بس فهميها
لا تحفظيها
المادة سهلة وممتعة بس بدها حدا يفهمها مو يحفظها لأنه الحفظ مو حل بهالمادة ، خوارزميات 1و2 كان في شب عامل قناتين عالتيلغرام كتير مناح والله بتفهميون
والاحتمالات ادرسي المحاضرات منيح واتدربي بايدك والدورات
اتصالات محاضرات ودورات ، احتمالات ضلك حل تمارين كتير بتترفع ان شاء الله
برمجه ٣ كلشي مواقع بتشوفها حلهن
خوارزميات ٢ سهله بدها فهم فقط واتدرب على القسم العملي منيح لان بجيب منهن الدكتور مدحت كود خوارزميات
الخوارزميات ١ شوف نمط الاساله يلي عم تجي عليها ودرسها غالبا الدورة التانيه اسهل
اتصالات قسم الدكتور اياد دورات وقسم الدكتورة خزامه اتطلع عالمحاضرات وكمان دورات سهله ببتترفع هي الماده بسهوله ،  خوارزميات١ فهم المحاضرات وشوفي الدورات
خوارزميات٢ نصيحة درسي الخوارزمية ككود ونظري
كل دورة بجيب شي الدكتور لانو
مرة بجيب سؤالين كود والباقي نظري ومرة بجيبها سهلة
والفصل الماضي فاجئنا وجابها كلها أكواد لو مامعي عملي منيح ماكنت رفعتها
واذا درستيهن بترفعيهن اكيد ، الخوارزميات ١ رفعتها بالطرة والنقش
 اتصالات مشان الله

سؤال: ممكن يلي جايب علامة عالية بالوطني من قبل يساعدنا و يقلنا شو احسن الملفات يلي ندرسها للوطني لانو في كتير ملفات عالتلغرام و شي بضيّع
و مشكورين
جواب: ملفات جود هنن الأشمل (يمكن كانو ٣٠ او ٣٣ ملف) تقريباً بغطو كل المحاور بشكل جيد جدا + ملفات الدورات.
كوقت انا درستن عمهل ب١٥ يوم + يومين او تلاتة دورات، هي المدة بتتغير حسب اديش حابب تدرس باليوم.
بس اللي حاطط ببالو يجيب فوق ال٨٥ بدو يضطر يعرج على مصادر تانية (كان في سلايدات يمكن وملخصات تانية) خصوصاً بمحور الشبكات وهندسة البرمجيات. ، ممكن حدا يضيفني ع غروب التيلي الي فيه الملفات ،  ... ،


سؤال: يعطيكن العافية جميع ...
انا زميلكن بالسنة الرابعة اختصاص ذكاء ...
ممكن تفيدونا بشو المصادر يلي لح تعتمدوها بدراسة هدول المواد :
١.مترجمات.
٢.نظم وسائط متعددة.
٣.البرمجة التفرعية.
٤.الحقائق الافتراضية.
٥.الشبكات العصبونية.
٦.هندسة البرمجيات (١).
٧.أوتومات.
٨.تسويق.
ولكم جزيل الشكر سلفاً ...
جواب: مترجمات وتفرعية وملتي ميديا محاضرات كافية وشوف دورات وملتي ميديا حل مسائل
Vr تسجيلات ومحاضرات وحل دورات
5- عصبونية السنة الماضية كانت محاضرات بس السنة تغير الدكتور فما بعرف
6 هندسة مو مرفعها لسعني
بس ع حكيي الطلاب بكفي محاضرات وتدريب ع المخططات والتسجيلات ضروريات والحضور
اخر اثنين تسويق واوتومات مو مرفعهن لسعني
وبالتوفيق ، 

سؤال: يعطيكن العافية جميعا 
انا طالب تحويل متماثل من البعث لدمشق،وحاليا انا سنة تالتة ومعي هالمواد،
تحليل 3،
فيزيا 
جبر خطي
مهارات التواصل 
اتصالات 
شو وضع هدول المواد وكيف فينا ندرسن بالنسبة لوضع التالتة 
وازا في حدا عندو محاضرات قديمة( اخر سنتين )  بقدر استفيد،منها 
حتى لو بحقها 
وموفقين،
جواب: التحليل هيي اضخم مادة فيهن بتدرسا بإنك تتابع وتحل بإيدك كل شي و تعيد وتفهما منيح و نصيحة تابعا خلال السنة لحتى بس يجي الامتحان تكون بس اعادة
جبر خطي حلوة بدك تفهم العملي منيح وتحل و النظري تحفظ اسلوب الدكتورة وبتترفع بسهولة
اتصالات زنخة بس بتترفع بالحفظ
المهارات جدا سهلة مشروع تبحث عن النت عن شوية اشياء و تكتب word و power point وخالصة
والفيزيا اسهل شي محاضرات الدكتورة كافية ،  جبر خطي بدك تدرس محاضرات وتحفظ طريقة الدكتورة حصراً متل ماهي بتكتب و بعديا شوف دورات
الاتصالات دورات بس بدك تشوف الحل الصح لالن ودروس معن فورييه
فيزيا دروس كلشي بتنزله الدكتورة فاطمة ومالا صعبة مافيا شي
التحليل تلاتة ضخمة وبدا شغل منيح بدك تدرب عليها كتييير اذا بتقدر حضار عند الدكتور وديع و قسم العقدية في ملحق بنزله الدكتور عبدلله بيجي منه
مهارات عبارة عن مشروع بسيط مافيا شي ابدا ، الفيزيا سهلة مابدها شي تقريبا بس شوية فهم وحفظ قوانين
التحليل 3 مادة ضخمة بس كمان مافي شي معقد فيها بدها وقت كتير شوي وكمان حفظ قوانين وشوية متابعة بقلب السنة مشان ما تحس بالضغط
المهارات عبارة عن مشروع (7/8 طلاب تقريبا) بدو شوية بحث وشغل بس كمان ما بينشال همو
والاتصالات شوية عملي وتكون علامة منيحة والنظري كثيف شوي بس بينحفظ معك ان شاء الله
بس الجبر بدها شوية شغل وفهم وحضور وحفظ وكلشي وانت وحظ
بس باقي المواد مابدهن شي ان شاء الله
وبالتوفيق 

سؤال: يعطيكن العافية جميعا و مبارك عليكم رمضان طلاب السنوات اللي اعلى من التانية زكاتكن بدنا حدا يحكيلنا عن مواد السنة التانية فصل تاني و شو هنن مصادر و طرق ترفيع المواد و مشكورين سلف
جواب: تحليل عددي مادة سهلة وكلا قوانين. انكليزي 4 يشبه المواد السابقة مع بعض المصطلحات الجديدة. مهارات الاستماع والتواصل تعتمد على مشاريع يحددها الدكتور. اتصالات رقمية مادة ضخمة تتعلق بالإشارات وتقسم لأربعة أقسام: نظري مع الدكتورة خزامى والدكتور إياد، عملي، ومسائل. خوارزميات وبنى المعطيات 2 تتحدث عن البنى غير الخطية (Tree وGraph). بنيان 1 قسمين عملي ونظري، المهم فهم العملي. النظري يعتمد على محاضرات ودورات. البنيان والاتصالات يحتاجان لعلامة عملي عالية لأن النظري كبير. رفع علامات السنة الثانية مهم لتجنب المشاكل في السنة الثالثة.

